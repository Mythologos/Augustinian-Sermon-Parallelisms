<?xml version='1.0' encoding='utf-8'?>
<sermon id="175"><section id="1">quod lectum est modo de sancto euangelio, hoc et Paulus apostolus dicit, cuius uerba ista sunt: fidelis sermo et omni acceptione dignus, quia Christus Iesus uenit in mundum peccatores saluos facere, quorum primus ego sum. nulla causa fuit ueniendi Christo domino, nisi peccatores saluos facere. <parallelism id="1" part="1">tolle morbos</parallelism>, <parallelism id="1" part="2">tolle uulnera</parallelism>, et nulla causa est medicinae. si uenit de caelo magnus medicus, magnus per totum orbem terrae iacebat aegrotus. ipse aegrotus genus humanum est. sed non omnium est fides. nouit dominus qui sunt eius. superbiebant Iudaei, extollebant se, alta sapiebant, iustos se putabant, et dominum colligentem peccatores insuper accusabant. qui ergo superbiebant et alta sapiebant, relicti sunt in montibus, ad nonaginta nouem pertinent. quid est, relicti sunt in montibus? relicti sunt in timore terreno. quid est, ad nonaginta nouem pertinent? <parallelism id="2" part="1">in sinistra</parallelism> sunt, non <parallelism id="2" part="2">in dextera</parallelism>. nonaginta enim et nouem in sinistra numerantur; unum adde, ad dexteram transitur. uenit ergo, ut ipse alio loco dicit, uenit filius hominis quaerere et saluare quod perierat. totum enim perierat: ex quo peccauit unus, ubi <parallelism id="3" part="1">erat totum</parallelism> <parallelism id="3" part="2">periit totum</parallelism>. sed uenit unus sine peccato, qui saluos faceret a peccato. isti autem superbiendo, quod est peius, et aegrotabant, et sanos se esse credebant. </section><section id="2">periculosius aegrotant, qui mentem febribus perdiderunt. <parallelism id="4" part="1">illi rident</parallelism>, et <parallelism id="4" part="2">sani plorant</parallelism>. ridet enim phreneticus; sed non est sanus. porro autem qui mentis est sanae, plorat phreneticum ridentem. primum, si duo ista proponas, quid est melius, ridere, an plorare? quis non sibi eligat ridere? denique propter dolorem salubrem poenitentiae, <parallelism id="5" part="1">in fletu dominus posuit officium</parallelism>, <parallelism id="5" part="2">in risu beneficium</parallelism>. quomodo? quando ait in euangelio, beati qui plorant, quoniam ridebunt. ergo <parallelism id="6" part="1">in ploratu officium est</parallelism>, <parallelism id="6" part="2">in risu est praemium</parallelism> sapientiae. risum enim pro gaudio posuit, non cachinnationem, sed exsultationem. ergo si duo ista proponas, et quaeras quid horum sit melius, ridere, an plorare; omnis homo <parallelism id="7" part="1">plorare non uult</parallelism>, et <parallelism id="7" part="2">ridere uult</parallelism>. porro si addas personas ad istos affectus, et ita proponas cum personis, quid est melius, <parallelism id="8" part="1">ridere phreneticum</parallelism>, an <parallelism id="8" part="2">plorare sanum</parallelism>? eligit sibi homo <parallelism id="9" part="1">fletum cum sanitate</parallelism>, quam <parallelism id="9" part="2">risum cum amentia</parallelism>. tantum ualet mentis sanitas, ut etiam cum planctu eligatur. isti ergo qui sanos se putabant, multo periculosius et desperatius aegrotabant; et ipsa aegritudine qua mentes perdiderant, etiam medicum caedebant. parum est, caedebant: dicam totum; <parallelism id="10" part="1">non solum caedebant</parallelism>, <parallelism id="10" part="2">sed etiam occidebant</parallelism>. ille autem etiam cum occideretur, medicus erat, uapulabat, et curabat; <parallelism id="11" part="1">patiebatur phreneticum</parallelism>, nec <parallelism id="11" part="2">deserebat aegrotum</parallelism>: tenebatur, alligabatur, colaphis percutiebatur, arundine plagas accipiebat, irridebatur, insultabatur ei, postremo audiebatur, damnabatur, ligno suspendebatur, undique circumfremebatur; et medicus erat. </section><section id="3">agnoscis phreneticos, agnosce et medicum. pater, ignosce illis, quia nesciunt quid faciunt. illi perdita mente saeuiebant, et medici sanguinem saeuiendo fundebant: ille autem etiam de ipso sanguine suo aegrotis medicamenta faciebat. non enim uere frustra dixit, pater, ignosce illis, quia nesciunt quid faciunt. <parallelism id="12" part="1">orat christianus, et exauditur</parallelism>; <parallelism id="12" part="2">orat Christus, et non exauditur</parallelism>? nam qui exaudit cum patre, quia deus est, quomodo non exauditur homo, quod pro nobis factus est? prorsus exauditus est. <parallelism id="13" part="1">ibi erant</parallelism>, <parallelism id="13" part="2">ibi saeuiebant</parallelism>: de his erant qui reprehendebant eum, et dicebant, ecce cum publicanis et peccatoribus conuescitur. erant <parallelism id="14" part="1">in ipso populo</parallelism>, a quo <parallelism id="15" part="1">ipse medicus occidebatur</parallelism>, et <parallelism id="14" part="2">in eius sanguine</parallelism> etiam <parallelism id="15" part="2">ipsis antidotum parabatur</parallelism>. cum enim dominus <parallelism id="16" part="1">non solum sanguinem funderet</parallelism>, <parallelism id="16" part="2">uerum etiam ipsam suam mortem ad medicamenti confectionem impenderet</parallelism>; resurrexit ad demonstrandum resurrectionis exemplum. patientia sua passus est, ut doceret patientiam nostram; et in resurrectione sua praemium patientiae demonstrauit. item, ut nostis, et omnes confitemur, ascendit in caelum, deinde ab eo spiritus sanctus est missus, ante promissus. dixerat enim discipulis suis: sedete in ciuitate, donec induamini uirtute ex alto. uenit ergo et promissio ipsius, uenit spiritus sanctus, impleuit discipulos, coeperunt loqui linguis omnium gentium: signum in illis procedebat unitatis. loquebatur enim tunc <parallelism id="17" part="1">unus homo omnibus linguis</parallelism>; quia locutura erat <parallelism id="17" part="2">unitas ecclesiae in omnibus linguis</parallelism>. expauerunt qui audiebant. nouerant enim homines idiotas fuisse, unius tantum linguae; et mirabantur ac stupebant, quod unius linguae homines, uel ut multum duarum, linguis omnium gentium loquerentur: suspensi sunt stupore, perdiderunt elationem, de monte facti sunt ualles. iam si humiles sunt, ualles sunt; quod infuderis capiunt, non dimittunt. <parallelism id="19" part="1"><parallelism id="18" part="1">si uenerit aqua super altitudinem</parallelism>, <parallelism id="20" part="1">decurrit et defluit</parallelism></parallelism>: <parallelism id="19" part="2"><parallelism id="18" part="2">si uenerit aqua ad concauum et humilem locum</parallelism>, et <parallelism id="20" part="2">capitur et stat</parallelism></parallelism>. tales iam illi erant; stupebant, mirabantur, perdiderant saeuitiam. </section><section id="4">denique loquente sibi Petro, compuncti sunt, et factum est in illis quod Psalmus praedixerat: conuersus sum in aerumnam, cum configeretur spina. quid est spina? compunctio poenitentiae. sic habes et uerba ipsa scripturae in actibus apostolorum: compuncti sunt corde, et dixerunt ad apostolos, quid faciemus? quare dixerunt, quid faciemus? nouimus quid fecimus: quid faciemus? quantum ad nostrum factum attinet, desperatio est salutis: sit ergo in uestro consilio, si fieri potest, spes aliqua sanitatis. nouimus quid fecerimus, dicite quid faciamus. quid est quod fecimus? non enim <parallelism id="21" part="1">quemcumque hominem occidimus</parallelism>; et multum mali fecissemus, si <parallelism id="21" part="2">quemcumque hominem innocentem occidissemus</parallelism>. <parallelism id="22" part="1"><parallelism id="23" part="1">latronem elegimus</parallelism>, <parallelism id="24" part="1">innocentem occidimus</parallelism></parallelism>; <parallelism id="22" part="2"><parallelism id="23" part="2">mortuum elegimus</parallelism>, <parallelism id="24" part="2">medicum occidimus</parallelism></parallelism>: dicite, quid faciemus? et Petrus: agite poenitentiam, et baptizetur unusquisque uestrum in nomine domini nostri Iesu Christi; ut transeatis de nonaginta nouem ad centum: quia cum nonaginta et nouem essetis, poenitentiam uobis necessariam <parallelism id="25" part="1">non putabatis</parallelism>, et domino <parallelism id="26" part="1">colligenti peccatores</parallelism> et <parallelism id="26" part="2">uolenti eos facere poenitentes</parallelism>, <parallelism id="25" part="2">insuper insultabatis</parallelism>. modo ergo compuncti, quia cognouistis peccatum uestrum, agite poenitentiam, et baptizetur unusquisque uestrum in nomine domini nostri Iesu Christi; baptizetur in eius nomine quem occidistis sine crimine: et remittuntur uobis peccata uestra. reducti sunt in spem: doluerunt, gemuerunt <parallelism id="27" part="1">conuersi sunt</parallelism>, <parallelism id="27" part="2">sanati sunt</parallelism>. ipsi erant illi; pater, ignosce illis, quia nesciunt quid faciunt. </section><section id="5">unusquisque ergo, carissimi, quando audit dominum Iesum Christum non uenisse <parallelism id="28" part="1">propter iustos</parallelism>, sed <parallelism id="28" part="2">propter peccatores</parallelism>, non amet esse peccator: ne forte dicat in corde suo, <parallelism id="30" part="1"><parallelism id="29" part="1">si iustus fuero</parallelism>, <parallelism id="31" part="1">non me amat</parallelism></parallelism> Christus; <parallelism id="30" part="2"><parallelism id="29" part="2">si peccator fuero</parallelism>, <parallelism id="31" part="2">amat me</parallelism></parallelism>: quia <parallelism id="32" part="1">propter peccatores</parallelism> descendit, non <parallelism id="32" part="2">propter iustos</parallelism>. respondet enim tibi: si medicum agnouisti, febrem quare non timuisti? utique medicus ad aegrotum uenit, constat: sed ideo uenit medicus ad aegrotum, ne ille sit semper aegrotus. <parallelism id="33" part="1">quid ergo dicimus</parallelism>? <parallelism id="33" part="2">quid pronuntiamus</parallelism>? <parallelism id="33" part="3">quid definimus</parallelism>? aegrotum amat medicus, an sanum? quod uult facere amat; non quod inuenit. <parallelism id="34" part="1">ad aegrotum quidem uenit</parallelism>, <parallelism id="34" part="2">ad sanum non uenit</parallelism>: noli attendere quia <parallelism id="35" part="1">ad illum uenit</parallelism>, <parallelism id="35" part="2">ad illum non uenit</parallelism>; plus enim amat sanum, quam aegrotum. nam, ut noueritis quia plus amat sanum, quam aegrotum; numquid faceret quod odisset? </section><section id="6">ergo Paulum apostolum attende: fidelis sermo et omni acceptione dignus, quia Christus Iesus uenit in mundum peccatores saluos facere, <parallelism id="36" part="1">quorum primus ego sum</parallelism>. dixit, <parallelism id="36" part="2">quorum primus ego sum</parallelism>. quomodo erat primus? <parallelism id="37" part="1">ante illum non fuerunt peccatores</parallelism> tot Iudaei? <parallelism id="37" part="2">ante illum non fuerunt peccatores</parallelism> in genere humano? ante illum in omnibus hominibus nemo peccato tenebatur? Adam non ante illum fuit, qui primus peccauit, et nos omnes in mortem praecipitauit? quid est, <parallelism id="36" part="3">quorum primus ego sum</parallelism>? ad quos uenit, primus ego sum? sed nec hoc uerum est. primus electus est Petrus, primus Andreas, primi alii apostoli; tu apostolus es nouissimus: quomodo dicis, <parallelism id="36" part="4">quorum primus ego sum</parallelism>? ergo apostolus nouissimus, primus peccator. et hoc quomodo primus peccator? ante te peccauit Petrus, quando ipsum dominum ter negauit. nolo dicere, quia et ipse nisi peccator inuentus esset, de sinistra ad dexteram non transisset. </section><section id="7">quid est ergo, <parallelism id="36" part="5">quorum primus ego sum</parallelism>? quia omnibus peior sum. ergo peiorem uoluit intelligi primum. quomodo in artificibus, quicumque uult aedificare, quid dicit? quis est hic <parallelism id="38" part="1">primus structor</parallelism>? quis est <parallelism id="38" part="2">primus faber</parallelism>? aut si curari uult, quis est hic <parallelism id="38" part="3">primus medicus</parallelism>? non utique interrogat <parallelism id="39" part="1">quis prior sit aetate</parallelism>, aut <parallelism id="39" part="2">quis prior sit professione</parallelism>; sed <parallelism id="39" part="3">quis prior sit arte</parallelism>. quomodo illi in arte primi, sic iste <parallelism id="40" part="1">in iniquitate primus</parallelism>. quare Paulus <parallelism id="40" part="2">in iniquitate primus</parallelism>? recolite Saulum, et inuenietis. <parallelism id="41" part="1">attenditis Paulum, obliti estis Saulum</parallelism>: <parallelism id="41" part="2">attenditis ad pastorem, obliti estis lupum</parallelism>. <parallelism id="42" part="1">nonne ille est</parallelism> cui ad lapidandum Stephanum manus una non sufficiebat, et aliorum uestimenta seruabat? <parallelism id="42" part="2">nonne ipse est</parallelism> qui ecclesiam ubique persequebatur? <parallelism id="42" part="3">nonne ipse est</parallelism> qui litteras acceperat a principibus sacerdotum? quia parum illi erat persequi christianos, qui erant in Ierusalem; sed uolebat ad alia loca uenire, ubi eos inueniret, et ligaret, et puniendos adduceret. nonne cum iter agens spirat et anhelat caedes, de caelo percussus est, et uocem domini ad salutem fulminatus audiuit? dum <parallelism id="43" part="1">ambulat, prosternitur</parallelism>; ut <parallelism id="43" part="2">uideat, excaecatur</parallelism>. ipse est ergo qui primus erat persecutor, illo peior non fuit. </section><section id="8">audite unde plus intelligatis. Ananiae loquebatur ipse dominus Christus, <parallelism id="44" part="1">iam illo prostrato</parallelism>, <parallelism id="44" part="2">iam erecto</parallelism>: et dicebat ei, uade ad uicum illum, ibi inuenies Saulum a Tarsis Ciliciae, loquere ei. quoniam uidit uirum Ananiam intrantem ad se, et baptizantem se. ille audiuit nomen Sauli, et inter manus ipsius medici tremuit. quod est autem dulcius, Saulus unde uocaretur, credo quia recolitis, et propter eos qui non recolunt, commemorem. Saul erat ille persecutor Dauid. in Dauid Christus erat, <parallelism id="45" part="1">in Dauid Christus praefigurabatur</parallelism>, <parallelism id="45" part="2">in Saule Saulus praefigurabatur</parallelism>: tanquam Dauid Sauli de caelo, Saule Saule, quid me persequeris? Ananias ouis interpretatur: <parallelism id="46" part="1">loquebatur oui pastor</parallelism>, et <parallelism id="46" part="2">timebat ouis lupum</parallelism>. tanta huius lupi fama praecesserat, ut non se putaret tutam ouis, nec inter manus pastoris. et dominus ad illum, quasi ad ouem trementem. ille enim cum audisset hoc, dixit: domine, audiui de isto homine quanta mala fecit sanctis tuis in Ierusalem, et modo dicitur epistolas accepisse a principibus sacerdotum, ut quoscumque tenuerit, alligatos ducat. quo me mittis? ouem ad lupum? sed ille non audiuit hanc excusationem. iam enim dixerat paucis ouiculis suis: ecce ego mitto uos sicut <parallelism id="47" part="1">oues in medio luporum</parallelism>. si missae sunt <parallelism id="47" part="2">oues in medio luporum</parallelism>, quare trepidas ire, Anania, ad eum qui iam non est lupus? lupum timebas: sed respondet tibi dominus deus tuus, de lupo ouem feci; facio de oue pastorem. </section><section id="9">quomodo ergo ipse Saulus postea Paulus gratulatur se ad dei peruenisse misericordiam, quia primus, hoc est excellens in peccatis inuentus est: et tamen misericordiam consecutus sum, ut in me ostenderet Christus Iesus omnem longanimitatem, propter eos qui credituri sunt illi in uitam aeternam: ut dicant sibi omnes, si Paulus sanatus est, ego quare despero? si a tanto medico tam desperatus aeger sanatus est, ego cur uulneribus meis <parallelism id="48" part="1">illas manus non aptabo</parallelism>? ad <parallelism id="48" part="2">illas manus non festinabo</parallelism>? ut hoc dicerent homines, ideo Saulus factus est ex persecutore apostolus. quia quo uenit medicus, <parallelism id="49" part="1">quaerit aliquem</parallelism> ibi desperatum, et <parallelism id="49" part="2">ipsum sanat</parallelism>: et si <parallelism id="50" part="1">pauperrimum inueniat</parallelism>, tamen <parallelism id="50" part="2">desperatum inueniat</parallelism>; non ibi quaerit mercedem, sed commendat artem. dicam ergo quod coeperam. quomodo ergo Saulus congratulatur se a Christo, quia peccator erat, assumptum atque sanatum, nec dixit, maneam in peccato, quia propter me uenit Christus, non propter iustum: ita etiam tu, qui audieras quia Christus propter peccatores uenit, noli tibi dormire in dulci stratu; sed audi ipsum Paulum dicentem, surge, qui dormis, et exsurge a mortuis, et illuminabit te Christus. noli amare stratum peccati. totum stratum eius uertisti in infirmitate eius, dictum est antea. surge, sanus esto, sanitatem ama, et noli rursus per superbiam <parallelism id="51" part="1">de dextera ire ad sinistram</parallelism>, <parallelism id="51" part="2">de ualle ad montem</parallelism>, <parallelism id="51" part="3">de humilitate ad tumorem</parallelism>. cum factus fueris sanus, id est, cum iuste coeperis uiuere, deo tribue, non tibi. non enim laudando te, saluus factus es; sed contra te pronuntiando. nam si te laudaueris per superbiam, grauius aegrotabis. omnis enim <parallelism id="52" part="1">qui se exaltat, humiliabitur</parallelism>; et <parallelism id="52" part="2">qui se humiliat, exaltabitur</parallelism>. conuersi ad dominum.</section></sermon>