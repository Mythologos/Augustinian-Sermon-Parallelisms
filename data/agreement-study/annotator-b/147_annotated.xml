<?xml version='1.0' encoding='utf-8'?>
<sermon id="147"><section id="1">apostolum Petrum primum omnium apostolorum meministis in domini passione fuisse turbatum. <parallelism id="1" part="1">a se turbatum</parallelism>, sed <parallelism id="1" part="2">a Christo innouatum</parallelism>. fuit enim prius <parallelism id="2" part="1">audax praesumptor</parallelism>, et postea factus est <parallelism id="2" part="2">timidus negator</parallelism>. promiserat se <parallelism id="3" part="1">pro domino moriturum</parallelism>, cum prius <parallelism id="3" part="2">pro illo esset dominus moriturus</parallelism>. quando ergo dicebat, tecum ero usque ad mortem; et, animam meam pro te ponam: respondit ei dominus, animam tuam pro me pones? amen dico tibi, priusquam gallus cantet, ter me negabis. uentum est ad horam: et quia <parallelism id="4" part="1">deus erat Christus</parallelism>, <parallelism id="4" part="2">homo autem Petrus</parallelism>, impleta est scriptura, ego dixi in pauore meo, <parallelism id="5" part="1">omnis homo mendax</parallelism>. dicit autem apostolus, quoniam deus uerax, <parallelism id="5" part="2">omnis autem homo mendax</parallelism>. <parallelism id="6" part="1">uerax Christus</parallelism>, <parallelism id="6" part="2">mendax Petrus</parallelism>. </section><section id="2">modo quid? interrogat eum dominus, sicut audistis cum euangelium legeretur, et dicit ei: Simon Ioannis, diligis me plus his? respondit ille, et dixit: etiam, domine, tu scis quia amo te. <parallelism id="7" part="1">et iterum dominus hoc interrogauit</parallelism>, <parallelism id="7" part="2">et tertio hoc interrogauit</parallelism>. et respondenti dilectionem, commendauit gregem. per singula enim dicebat dominus Iesus Petro dicenti, amo te: <parallelism id="8" part="1">pasce agnos meos</parallelism>, <parallelism id="8" part="2">pasce ouiculas meas</parallelism>. in uno Petro figurabatur unitas omnium pastorum, sed bonorum, qui sciant oues Christi pascere Christo, non sibi. numquid modo Petrus mendax erat, aut amare se dominum mendaciter respondebat? ueraciter hoc respondebat: hoc enim respondebat, quod in corde suo uidebat. quando autem dixerat, animam meam pro te ponam, de futuris uoluit praesumere uiribus. omnis autem homo qualis sit tunc cum loquitur, forte scit; qualis crastino futurus sit, quis scit? reuocabat ergo oculos suos ad cor suum Petrus, quando interrogabatur a domino, et fidens respondebat quod ibi uidebat: etiam, domine, tu scis quia amo te. <parallelism id="9" part="1">quod tibi dico, tu scis</parallelism>: <parallelism id="9" part="2">quod hic uideo in corde meo, uides et tu</parallelism>. non ausus est tamen dicere quod dominus interrogauerat. non enim simpliciter dominus dixerat, diligis me? sed addiderat, plus his diligis me? id est, plus me diligis quam isti? de aliis discipulis dicebat: ille non potuit dicere nisi, amo te: non ausus est dicere, plus his. noluit iterum esse mendax. suffecerat ei testimonium perhibere cordi suo: non debuit esse iudex cordis alieni. </section><section id="3"><parallelism id="10" part="1">uerax ergo Petrus</parallelism>, an <parallelism id="10" part="2">uerax in Petro Christus</parallelism>? <parallelism id="12" part="1"><parallelism id="11" part="1">quando autem uoluit dominus Iesus Christus</parallelism>, <parallelism id="13" part="1">deseruit Petrum</parallelism>, <parallelism id="14" part="1">et inuentus est homo Petrus</parallelism></parallelism>: <parallelism id="12" part="2"><parallelism id="11" part="2">quando autem placuit domino Iesu Christo</parallelism>, <parallelism id="13" part="2">impleuit Petrum</parallelism>, <parallelism id="14" part="2">et inuentus est Petrus uerax</parallelism></parallelism>. ueracem Petrum petra fecerat: petra enim erat Christus. et quid ei nuntiauit, quando tertio respondit amare se Christum, et tertio dominus Petro suas ouiculas commendauit? praenuntiauit ei passionem suam. cum esses, inquit, iunior, cingebas te, et ibas quo uolebas: cum autem senueris, extendes manus tuas, et alter te cinget, et feret quo tu non uis. euangelista nobis exposuit quid dixerit Christus. hoc autem dicebat, inquit, significans qua morte clarificaturus esset deum: id est, quia pro Christo fuerat crucifigendus; hoc est enim, extendes manus tuas. ubi est ille negator? deinde post haec ait dominus Christus: sequere me. non sic quomodo prius, quando uocauit discipulos. nam et tunc dixit, sequere me: sed <parallelism id="15" part="1">tunc ad doctrinam</parallelism>, <parallelism id="15" part="2">modo ad coronam</parallelism>, numquid non quando negauit Christum, occidi timuit? hoc timuit pati, quod passus est Christus. sed iam timere non debuit. uidebat enim <parallelism id="16" part="1">in carne uiuentem</parallelism>, quem uiderat <parallelism id="16" part="2">in ligno pendentem</parallelism>. resurgendo Christus <parallelism id="17" part="1">abstulit mortis timorem</parallelism>: et quoniam <parallelism id="17" part="2">abstulerat mortis timorem</parallelism>, merito interrogabat Petri amorem. <parallelism id="18" part="1">ter negauerat timor</parallelism>, <parallelism id="18" part="2">ter confessus est amor</parallelism>. <parallelism id="19" part="1">trinitas negationis</parallelism>, <parallelism id="20" part="1">desertio ueritatis</parallelism>: <parallelism id="19" part="2">trinitas confessionis</parallelism>, <parallelism id="20" part="2">testimonium dilectionis</parallelism>.</section></sermon>