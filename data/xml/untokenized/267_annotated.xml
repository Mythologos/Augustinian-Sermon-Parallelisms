<?xml version="1.0" ?>
<sermon id="267">
	<section id="1">
		hodierni diei solemnitas, domini dei magni et magnae gratiae, quae superfusa est super nos recordationem facit. ideo enim solemnitas celebratur, ne quod semel factum est, de memoria deleatur. solemnitas enim ab eo quod solet in anno, nomen accepit: quomodo perennitas fluminis dicitur, quia non siccatur aestate, sed per totum annum fluit: ideo perenne, id est, per annum; sic et solemne, quod solet in anno celebrari. celebramus hodie aduentum spiritus sancti. dominus enim spiritum sanctum de caelo misit, quem in terra promisit. et quia sic promiserat de caelo esse missurum, non potest ille uenire, ait, nisi ego abiero; dum autem abiero, mittam illum ad uos; 
		<parallelism id="1" part="1">passus est</parallelism>
		, 
		<parallelism id="1" part="2">mortuus est</parallelism>
		, resurrexit, ascendit: restabat ut impleret quod promisit. hoc exspectantes discipuli eius, animae, ut scriptum est, centum uiginti, decuplato numero apostolorum; duodecim enim elegit, et in centum uiginti spiritum misit: hoc ergo promissum exspectantes in una domo erant, orabant: quia desiderabant iam ipsa fide, quod ipsa oratione, ipso spirituali desiderio; utres noui erant, uinum nouum de caelo exspectabatur, et uenit. iam enim fuerat magnus botrus ille calcatus et glorificatus. legimus enim in euangelio, spiritus enim nondum erat datus, quia Iesus nondum fuerat glorificatus. 
	</section>
	<section id="2">
		iam quid respondit, audistis, magnum miraculum. omnes qui aderant, unam linguam didicerant. uenit spiritus sanctus; impleti sunt, coeperunt loqui linguis uariis omnium gentium, quas non nouerant, nec didicerant: sed docebat ille qui uenerat; intrauit, impleti sunt, fudit. et tunc hoc erat signum, quicumque accipiebat spiritum sanctum, subito impletus spiritu linguis omnium loquebatur; non illi solum centum uiginti. docent nos litterae ipsae, postea crediderunt homines, baptizati sunt, acceperunt spiritum sanctum, linguis omnium gentium locuti sunt. expauerunt qui aderant, 
		<parallelism id="2" part="1">alii admirantes</parallelism>
		, 
		<parallelism id="2" part="2">alii irridentes</parallelism>
		: ita ut dicerent. isti ebrii sunt, musto pleni sunt. ridebant, et aliquid uerum dicebant. impleti enim erant utres nouo uino. audistis cum euangelium legeretur, nemo mittit uinum nouum in utres ueteres: spiritualia non capit carnalis. 
		<parallelism id="3" part="1">carnalitas uetustas est</parallelism>
		, 
		<parallelism id="3" part="2">gratia nouitas est</parallelism>
		. quantocumque homo in melius fuerit innouatus, tanto amplius capit, quod uerum sapit. bulliebat mustum, et musto bulliente linguae gentium profluebant. 
	</section>
	<section id="3">
		numquid modo, fratres, non datur spiritus sanctus? quisquis hoc putat, non est dignus accipere. datur et modo. quare ergo nemo loquitur linguis omnium gentium, sicut loquebatur qui tunc spiritu sancto implebatur? quare? quia quod illud significabat, impletum est. quid est illud? quando celebrauimus quadragesimam, recolite, quia commendauimus uobis dominum Iesum Christum ecclesiam suam commendasse et ascendisse. quaerebant discipuli, quando erit finis saeculi? et ille: non est uestrum scire tempora uel momenta, quae pater posuit in sua potestate. adhuc promittebat quod hodie compleuit: accipietis uirtutem spiritus sancti superuenientis in uos, et eritis mihi testes in Ierusalem, et in tota Iudaea et Samaria, et usque in fines terrae. ecclesia tunc in una domo erat, accepit spiritum sanctum: 
		<parallelism id="4" part="1">in hominibus paucis erat</parallelism>
		, 
		<parallelism id="4" part="2">in linguis totius orbis erat</parallelism>
		. ecce quod praetendebat modo. nam quod illa ecclesia parua linguis omnium gentium loquebatur, quid est, nisi quod ecclesia ista magna a solis ortu usque ad occasum linguis omnium gentium loquitur? modo impletur quod tunc promittebatur. audiuimus, uidemus. audi, filia, et uide: ipsi reginae dictum est, audi, filia, et uide; 
		<parallelism id="5" part="1">audi promissum</parallelism>
		, 
		<parallelism id="5" part="2">uide completum</parallelism>
		. 
		<parallelism id="6" part="1">non te fefellit deus tuus</parallelism>
		, 
		<parallelism id="6" part="2">non te fefellit sponsus tuus</parallelism>
		, 
		<parallelism id="7" part="1">non te fefellit qui suo sanguine te dotauit</parallelism>
		: 
		<parallelism id="7" part="2">non te fefellit qui de foeda pulchram, de immunda uirginem fecit</parallelism>
		. tu tibi promissa es: sed 
		<parallelism id="8" part="1">promissa in paucis</parallelism>
		, 
		<parallelism id="8" part="2">impleta in multis</parallelism>
		. 
	</section>
	<section id="4">
		nemo ergo dicat: accepi spiritum sanctum; quare non loquor linguis omnium gentium? si uultis habere spiritum sanctum, intendite, fratres mei: 
		<parallelism id="9" part="1">spiritus noster quo uiuit omnis homo, anima uocatur</parallelism>
		; 
		<parallelism id="9" part="2">spiritus noster quo uiuit singulus quisque homo, anima uocatur</parallelism>
		: et uidetis quid faciat anima in corpore. omnia membra uegetat; 
		<parallelism id="10" part="1">per oculos uidet</parallelism>
		, 
		<parallelism id="10" part="2">per aures audit</parallelism>
		, 
		<parallelism id="10" part="3">per nares olfacit</parallelism>
		, 
		<parallelism id="10" part="4">per linguam loquitur</parallelism>
		, 
		<parallelism id="10" part="5">per manus operatur</parallelism>
		, 
		<parallelism id="10" part="6">per pedes ambulat</parallelism>
		: omnibus simul adest membris, ut uiuant; uitam dat omnibus, officia singulis. 
		<parallelism id="11" part="1">non audit oculus</parallelism>
		, 
		<parallelism id="11" part="2">non uidet auris</parallelism>
		, 
		<parallelism id="11" part="3">non uidet lingua</parallelism>
		, nec loquitur auris et oculus; sed tamen uiuit: 
		<parallelism id="12" part="1">uiuit auris</parallelism>
		 
		<parallelism id="12" part="2">uiuit lingua</parallelism>
		; 
		<parallelism id="13" part="1">officia diuersa sunt</parallelism>
		, 
		<parallelism id="13" part="2">uita communis</parallelism>
		. sic est ecclesia dei: 
		<parallelism id="14" part="1">in aliis sanctis facit miracula</parallelism>
		, 
		<parallelism id="14" part="2">in aliis sanctis loquitur ueritatem</parallelism>
		, 
		<parallelism id="15" part="1">in aliis sanctis custodit uirginitatem</parallelism>
		, 
		<parallelism id="15" part="2">in aliis sanctis custodit pudicitiam coniugalem</parallelism>
		, 
		<parallelism id="16" part="1">in aliis hoc</parallelism>
		, 
		<parallelism id="16" part="2">in aliis illud</parallelism>
		: singuli propria operantur, sed pariter uiuunt. 
		<parallelism id="17" part="1">quod autem est anima corpori hominis</parallelism>
		, 
		<parallelism id="17" part="2">hoc est spiritus sanctus corpori Christi</parallelism>
		, quod est ecclesia: 
		<parallelism id="18" part="1">hoc agit spiritus sanctus in tota ecclesia</parallelism>
		, 
		<parallelism id="18" part="2">quod agit anima in omnibus membris unius corporis</parallelism>
		. sed 
		<parallelism id="19" part="1">uidete quid caueatis</parallelism>
		, 
		<parallelism id="19" part="2">uidete quid obseruetis</parallelism>
		, 
		<parallelism id="19" part="3">uidete quid timeatis</parallelism>
		. contingit ut in corpore humano, imo de corpore aliquod praecidatur membrum, manus, digitus, pes; numquid praecisum sequitur anima? cum in corpore esset, uiuebat; praecisum amittit uitam. sic et homo christianus catholicus est, dum in corpore uiuit; praecisus haereticus factus est, membrum amputatum non sequitur spiritus. si ergo uultis uiuere de spiritu sancto, 
		<parallelism id="20" part="1">tenete caritatem</parallelism>
		, 
		<parallelism id="20" part="2">amate ueritatem</parallelism>
		, 
		<parallelism id="20" part="3">desiderate unitatem</parallelism>
		, ut perueniatis ad aeternitatem. amen.
	</section>
</sermon>
