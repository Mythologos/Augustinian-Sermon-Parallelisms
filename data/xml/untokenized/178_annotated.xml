<?xml version="1.0" ?>
<sermon id="178">
	<section id="1">
		beati apostoli epistola cum legeretur de constituendis episcopis, commemorauit nos sine dubio respicere in nos: et uos commemorauit non iudicare nos; maxime quia omnes audiuimus capituli euangelii recentis lectionis nouissimam sententiam: nolite iudicare personaliter, sed iustum iudicium iudicate. personam itaque iudicando nemo 
		<parallelism id="1" part="1">accipit alienam</parallelism>
		, si non 
		<parallelism id="1" part="2">accipit suam</parallelism>
		. beatus apostolus ait quodam loco: non sic pugno, quasi aerem caedens: sed castigo corpus meum, et in seruitutem redigo; ne forte aliis praedicans, ipse reprobus inueniar. suo timore nos terruit. quid enim faciet agnus ubi aries tremit? inter multa ergo, quibus scripsit apostolus, qualis esse episcopus debeat, etiam illud audiuimus, unde modo forsitan loqui et disputare sufficiat. si enim singula discutere, et de singulis, ut dignum est, disputare conemur; 
		<parallelism id="2" part="1">nec nostrae uires sufficiunt ad loquendum</parallelism>
		, 
		<parallelism id="2" part="2">nec uestrae ad audiendum</parallelism>
		. quid ergo est quod uolo dicere, si adiuuet me qui terruit me? inter cetera ait episcopum potentem esse debere in doctrina sana, ut contradicentes redarguere possit. 
		<parallelism id="3" part="1">magnum opus est</parallelism>
		, 
		<parallelism id="3" part="2">grauis sarcina</parallelism>
		, cliuus arduus. sed sperabo, inquit, in deum, quoniam ipse liberabit me de laqueo uenantium, et a uerbo aspero. nulla enim causa est, quae magis faciat hominem dispensatorem dei pigriorem ad redarguendos contradicentes, quam timor uerbi asperi. 
	</section>
	<section id="2">
		prius ergo quid sit, contradicentes redarguere, ut dominus donauerit, exponam uobis. contradicentes non uno modo intelligendi sunt. 
		<parallelism id="4" part="1">paucissimi enim nobis contradicunt loquendo</parallelism>
		: sed 
		<parallelism id="4" part="2">multi male uiuendo</parallelism>
		. 
		<parallelism id="5" part="1">quando mihi audet dicere christianus</parallelism>
		, 
		<parallelism id="6" part="1">bonum esse rapere res alienas</parallelism>
		; 
		<parallelism id="5" part="2">quandoquidem non audet dicere</parallelism>
		, 
		<parallelism id="6" part="2">bonum esse tenaciter seruare res suas</parallelism>
		? numquid enim diues ille, cui successerat regio, et non inueniebat ubi poneret fructus suos, et se consilium inuenisse gaudebat destruendi ueteres apothecas, et construendi nouas ampliores, ut impleret eas, et diceret animae suae, anima, habes multa bona in multum tempus, laetare, iucundare, satiare: numquid ergo iste diues aliena quaerebat? fructus suos colligere disponebat, ubi poneret consulebat, non de cuiusquam uicini agris, 
		<parallelism id="7" part="1">non limite perturbato</parallelism>
		, 
		<parallelism id="7" part="2">non spoliato paupere</parallelism>
		, non circumuento simplice, sed tantummodo de suis colligendis cogitabat. audite quid audierit, qui tenaciter seruabat sua; et hinc intelligite quid exspectent, qui rapiunt aliena. cum ergo se prudentissimum consilium inuenisse arbitraretur, de apothecis ueteribus angustis deiiciendis, et amplioribus nouis aedificandis, et omnibus suis fructibus colligendis et recondendis, non alienis concupiscendis atque rapiendis; ait illi deus, stulte: ubi tibi sapiens uideris, ibi stulte. stulte, inquit, hac nocte repetunt a te animam tuam; haec quae praeparasti cuius erunt? 
		<parallelism id="8" part="1">si seruaueris, tua non erunt</parallelism>
		: 
		<parallelism id="8" part="2">si erogaueris, tua erunt</parallelism>
		. quid, inquit, reponis, quod relicturus es? ecce increpatus est stultus male recondens. 
		<parallelism id="9" part="1">si stultus est qui recondit sua</parallelism>
		, uos inuenite nomen ei qui tollit aliena. 
		<parallelism id="9" part="2">
			si 
			<parallelism id="10" part="1">sordidus est reconditor suorum</parallelism>
		</parallelism>
		, 
		<parallelism id="10" part="2">ulcerosus est raptor alienorum</parallelism>
		. sed non qualis ille ulcerosus, qui iacebat ante ianuam diuitis, et cuius canes linguebant ulcera. 
		<parallelism id="11" part="1">ille enim ulcerosus erat in corpore</parallelism>
		; 
		<parallelism id="11" part="2">raptor, in corde</parallelism>
		. 
	</section>
	<section id="3">
		fortassis aliquis respondeat, et dicat: non ualde magna poena erat illi homini, cui dixit deus, stulte. non sic dicit deus, stulte, quomodo homo dicit. tale in quemquam dei uerbum, iudicium est. numquid enim deus stultis daturus est regnum caelorum? quibus autem non est daturus regnum caelorum, quid eis restat, nisi poena gehennarum? coniicere hoc uidemur: aperte hoc manifesteque uideamus. nam et ille diues, ante cuius ianuam iacebat pauperrimus ulcerosus, non est dictus raptor rerum alienarum. erat quidam diues, inquit, qui induebatur purpura et bysso, et epulabatur quotidie splendide. diues, inquit, erat: 
		<parallelism id="12" part="1">non dixit, calumniator</parallelism>
		; 
		<parallelism id="12" part="2">non dixit, pauperum oppressor</parallelism>
		; 
		<parallelism id="12" part="3">non dixit, rerum alienarum raptor</parallelism>
		, aut delator, aut receptor; 
		<parallelism id="12" part="4">non dixit, pupillorum spoliator</parallelism>
		; 
		<parallelism id="12" part="5">non dixit, uiduarum persecutor</parallelism>
		; nihil horum: sed, erat quidam diues. quid magnum est? diues erat, de suo diues erat. cui aliquid tulerat? an forte ille auferret, et dominus de illo reticeret, et personam eius acciperet, si crimina eius absconderet, qui nobis dicit, nolite personaliter iudicare? si uis ergo audire crimen diuitis illius, noli amplius quaerere, quam audis a ueritate. diues erat; induebatur purpura et bysso, et epulabatur quotidie splendide. quod ergo eius crimen? iacens ante ianuam ulcerosus, et non adiutus. hoc enim aperte de illo dictum est, quod immisericors erat. numquid enim, carissimi, si pauper ille ante ianuam iacens sufficientem panem a diuite acciperet, diceretur de illo quia cupiebat saturari de micis quae cadebant de mensa diuitis? propter hanc solam inhumanitatem, qua contemnebat pauperem ante ianuam suam iacentem, nec congrue digneque pascebat, mortuus est et sepultus; et cum apud inferos in tormentis esset, leuauit oculos suos, et uidit pauperem in sinu Abrahae. et quid pluribus immorer? desiderauit guttam, qui non dedit micam: 
		<parallelism id="13" part="1">non accepit iusta sententia</parallelism>
		, qui 
		<parallelism id="13" part="2">non dedit crudeli auaritia</parallelism>
		. si 
		<parallelism id="14" part="1">haec ergo poena est auarorum</parallelism>
		, 
		<parallelism id="14" part="2">quae poena raptorum</parallelism>
		? 
	</section>
	<section id="4">
		sed ait mihi raptor rerum alienarum: ego similis illius diuitis non sum. agapes facio, uinctis in carcere uictum mitto, 
		<parallelism id="15" part="1">nudos uestio</parallelism>
		, 
		<parallelism id="15" part="2">peregrinos suscipio</parallelism>
		. dare te putas? tollere noli, et dedisti. 
		<parallelism id="16" part="1">cui dederis, gaudet</parallelism>
		; 
		<parallelism id="16" part="2">cui abstuleris, plorat</parallelism>
		: quem duorum istorum exauditurus est dominus? dicis ei cui dederis: gratias age quia accepisti. sed alter tibi ex alia parte dicit: ego gemo cui abstulisti. et pene 
		<parallelism id="17" part="1">totum tenuisti</parallelism>
		, et 
		<parallelism id="17" part="2">exiguum illi dedisti</parallelism>
		. si ergo quod alteri abstulisti egentibus dedisses, nec talia opera diligit deus. dicit tibi deus: stulte, iussi ut dares, sed non de alieno. 
		<parallelism id="18" part="1">si habes</parallelism>
		, da de tuo: 
		<parallelism id="18" part="2">si non habes</parallelism>
		 quod des de tuo, melius nulli dabis, quam alteros spoliabis. dicturus est dominus Christus, cum in iudicio suo sederit, et alios ad dexteram et ad sinistram alios separauerit, bene operantibus: uenite, benedicti patris mei, percipite regnum; sterilibus autem, qui nihil boni in pauperes operati sunt: ite in ignem aeternum. et quae dicturus est bonis? esuriui enim, et dedistis mihi manducare, et cetera. et respondebunt illi: domine, quando te uidimus esurientem? et ille ad eos: cum uni ex minimis meis fecistis, mihi fecistis. intellige ergo, stulte, qui uis eleemosynam facere de rapina, quoniam si 
		<parallelism id="20" part="1">
			<parallelism id="19" part="1">quando pascis christianum</parallelism>
			, 
			<parallelism id="19" part="2">pascis Christum</parallelism>
		</parallelism>
		; 
		<parallelism id="20" part="2">
			<parallelism id="19" part="3">quando spolias christianum</parallelism>
			, 
			<parallelism id="19" part="4">spolias Christum</parallelism>
		</parallelism>
		. attendite quid sinistris dicturus est: ite in ignem aeternum. quare? 
		<parallelism id="21" part="1">esuriui enim, et non dedistis mihi manducare</parallelism>
		; 
		<parallelism id="21" part="2">nudus fui, et non uestistis me</parallelism>
		. ite. quo? in ignem aeternum. prorsus ite. quare? nudus fui, et non uestistis me. si ergo in ignem aeternum ibit cui dicturus est Christus, nudus fui, et non uestisti me; quem locum in igne aeterno habebit cui dicturus est, uestitus fui, et spoliasti me? 
	</section>
	<section id="5">hic fortasse ut euadas hanc uocem, ne dicat tibi Christus, uestitus fui, et spoliasti me; mutata consuetudine, cogitas spoliare paganum, et uestire christianum. et hic respondebit tibi Christus, imo nunc respondebit tibi per seruum qualemcumque ministrum suum: respondebit tibi Christus, et dicet, etiam hic parce damnis meis. cum enim christianus spolias paganum, impedis fieri christianum. etiam et hic fortasse respondebis adhuc: ego non odio poenam ingero, sed dilectione potius disciplinae: ideo spolio paganum, ut per hanc asperam et salubrem disciplinam faciam christianum. audirem et crederem, si quod abstulisti pagano, redderes christiano. </section>
	<section id="6">
		diximus contra unum uitium rapinarum, quo res humanae usquequaque uastantur: diximus, et nemo nobis contradicit. quis enim audet apertissimae loquendo contradicere ueritati? non ergo facimus quod apostolus monuit, non contradicentes redarguimus; obedientes alloquimur, laudantes instruimus; non contradicentes redarguimus. ita uero non contradicunt lingua, sed uita. 
		<parallelism id="22" part="1">moneo, rapit</parallelism>
		; 
		<parallelism id="22" part="2">doceo, rapit</parallelism>
		; 
		<parallelism id="22" part="3">praecipio, rapit</parallelism>
		; 
		<parallelism id="22" part="4">arguo, rapit</parallelism>
		: quomodo non contradicit? dicam ergo quod de hac re sufficere existimo. 
		<parallelism id="23" part="1">abstinete uos, fratres</parallelism>
		, 
		<parallelism id="23" part="2">abstinete uos, filii</parallelism>
		, 
		<parallelism id="24" part="1">abstinete uos a consuetudine rapiendi</parallelism>
		: et uos qui sub manibus raptorum gemitis, 
		<parallelism id="24" part="2">abstinete uos a cupiditate rapiendi</parallelism>
		. alius potens est, et rapit: tu in manu raptoris gemis; quia rapere non potes, ideo non facis. habeto facultatem, et ibi laudabo domitam cupiditatem. 
	</section>
	<section id="7">
		beatum sancta scriptura dicit, qui post aurum non abiit; 
		<parallelism id="25" part="1">qui potuit transgredi, et non est transgressus</parallelism>
		; 
		<parallelism id="25" part="2">qui facere mala potuit, et non fecit</parallelism>
		. tu autem dicis, nunquam negaui rem alienam. quia forte nemo tibi commendauit; aut forte commendauit, sed sub testibus commendauit. dic mihi, reddidisti, quando a solo solus, ubi deus inter uos fuerat, accepisti? si tunc reddidisti, si mortuo qui commendauit, nescienti filio reddidisti; tunc te laudabo, quia post aurum non isti; 
		<parallelism id="26" part="1">quia potuisti transgredi, et non es transgressus</parallelism>
		; 
		<parallelism id="26" part="2">quia potuisti mala facere, et non fecisti</parallelism>
		. si forte alienum sacculum solidorum, ubi nemo te uidit, in uia inuenisti, et sine ulla mora cuius fuerat reddidisti. eia, fratres, redite ad uos, 
		<parallelism id="27" part="1">inspicite uos</parallelism>
		, 
		<parallelism id="27" part="2">interrogate uos</parallelism>
		, uera respondete uobis, et iudicate uos non secundum personam, sed iustum iudicium iudicate. ecce christianus es, 
		<parallelism id="28" part="1">ecclesiam frequentas</parallelism>
		, 
		<parallelism id="28" part="2">uerbum dei audis</parallelism>
		, de lectione uerbi dei laetissime commoueris. 
		<parallelism id="29" part="1">tu laudas tractantem</parallelism>
		, 
		<parallelism id="29" part="2">ego quaero facientem</parallelism>
		: 
		<parallelism id="30" part="1">tu, inquam, laudas dicentem</parallelism>
		, 
		<parallelism id="30" part="2">ego quaero facientem</parallelism>
		. christianus es, 
		<parallelism id="31" part="1">frequentas ecclesiam</parallelism>
		, 
		<parallelism id="31" part="2">amas uerbum dei</parallelism>
		, et libenter audis. ecce hoc quod propono, 
		<parallelism id="32" part="1">in eo te examina</parallelism>
		, 
		<parallelism id="32" part="2">in eo te appende</parallelism>
		, in eo ascende mentis tuae tribunal, et constitue te ante te, et iudica te: et si prauum inueneris, corrige te. propono ergo. deus dicit in lege sua, inuentionem esse reddendam: deus in lege sua dicit, quam primo populo dedit, pro quibus Christus nondum erat mortuus, inuentionem tanquam alienum esse reddendam; si quisquam, uerbi gratia, in uia inueniat alienum sacculum solidorum, debere reddere. sed nescit cui? 
		<parallelism id="33" part="1">non se excusat ignorantia</parallelism>
		, si 
		<parallelism id="33" part="2">non dominetur auaritia</parallelism>
		. 
	</section>
	<section id="8">
		dicam uestrae caritati, quoniam dona dei sunt; et sunt in populo dei qui non frustra audiunt uerbum dei: dicam quod fecerit pauperrimus homo, nobis apud Mediolanum constitutis; tam pauper, ut proscholus esset grammatici: sed plane christianus, quamuis ille esset paganus grammaticus; melior ad uelum, quam in cathedra. inuenit sacculum, nisi forte me numerus fallit, cum solidis ferme ducentis: memor legis proposuit pittacium publice. reddendum enim sciebat; sed cui redderet, ignorabat. proposuit pittacium publice: qui solidos perdidit, ueniat ad locum illum, et quaerat hominem illum. ille qui plangens circumquaque uagabatur, inuento et lecto pittacio, uenit ad hominem. et ne forte quaereret alienum, quaesiuit signa, interrogauit sacculi qualitatem, sigillum, solidorum etiam numerum. et cum omnia ille fideliter respondisset, reddidit quod inuenerat. ille autem repletus gaudio, et quaerens uicem rependere, tanquam decimas obtulit illi solidos uiginti: qui noluit accipere. obtulit uel decem: noluit accipere. saltem rogauit uel quinque acciperet: noluit ille. stomachabundus homo proiecit sacculum: nihil perdidi, ait; si non uis aliquid a me accipere, nec ego aliquid perdidi. quale certamen, fratres mei, quale certamen? 
		<parallelism id="34" part="1">qualis pugna</parallelism>
		, 
		<parallelism id="34" part="2">qualis conflictus</parallelism>
		? 
		<parallelism id="35" part="1">theatrum mundus</parallelism>
		, 
		<parallelism id="35" part="2">spectator deus</parallelism>
		. uictus tandem ille quod offerebatur accepit: continuo totum pauperibus erogauit, unum solidum in domo sua non dimisit. 
	</section>
	<section id="9">
		quid est? si aliquid egi in cordibus uestris, si uerbum dei insedit in uobis, si requiem inuenit apud uos, facite hoc, fratres mei: nolite putare damnum uos pati, si feceritis; magnum lucrum est, si feceritis quod dico. perdidi uiginti solidos, perdidi ducentos, quingentos. quid perdidisti? de domo tua perierant: alter perdiderat, non tu. terra communis est, in una domo estis, in hoc mundo ambo uiatores, huius uitae unum stabulum intrastis. 
		<parallelism id="36" part="1">posuit ille</parallelism>
		, 
		<parallelism id="36" part="2">oblitus est ille</parallelism>
		; 
		<parallelism id="36" part="3">cecidit ab illo</parallelism>
		, tu inuenisti alibi. 
		<parallelism id="37" part="1">quis inuenisti? christianus</parallelism>
		. 
		<parallelism id="37" part="2">quis inuenisti? qui legem audisti, christianus qui legem audisti</parallelism>
		. 
		<parallelism id="37" part="3">quis inuenisti? qui cum audires multa laudasti, tu inuenisti</parallelism>
		. si ergo ueraciter laudasti, redde quod inuenisti. si ergo non reddidisti quod inuenisti; quando laudasti, testimonium contra te dixisti. estote fideles inuentores, et tunc iniquos uituperate raptores. nam quod inuenisti et non reddidisti, rapuisti. quantum potuisti, fecisti: quia plus non potuisti, ideo non plus fecisti. qui alienum negat, si possit et tollit. quod non tollis, timor prohibet: non bonum facis, sed malum metuis. 
	</section>
	<section id="10">
		quid est magnum, timere malum? 
		<parallelism id="38" part="1">magnum est, non facere malum</parallelism>
		: 
		<parallelism id="38" part="2">magnum est, amare bonum</parallelism>
		. nam et latro timet malum; et ubi non potest, non facit: et tamen latro est. deus enim cor interrogat, non manum. lupus uenit ad ouile ouium, 
		<parallelism id="39" part="1">quaerit inuadere</parallelism>
		, 
		<parallelism id="39" part="2">quaerit iugulare</parallelism>
		, 
		<parallelism id="39" part="3">quaerit deuorare</parallelism>
		: 
		<parallelism id="40" part="1">uigilant pastores</parallelism>
		, 
		<parallelism id="40" part="2">latrant canes</parallelism>
		: 
		<parallelism id="41" part="1">nihil potest</parallelism>
		, 
		<parallelism id="41" part="2">non aufert</parallelism>
		, 
		<parallelism id="41" part="3">non occidit</parallelism>
		; sed tamen 
		<parallelism id="42" part="1">lupus uenit</parallelism>
		, 
		<parallelism id="42" part="2">lupus redit</parallelism>
		. numquid quia ouem non tulit, ideo lupus uenit, et ouis redit? 
		<parallelism id="43" part="1">lupus uenit tremens</parallelism>
		, 
		<parallelism id="43" part="2">lupus redit tremens</parallelism>
		: lupus est tamen et fremens et tremens. interroga ergo te, quisquis uis iudicare; et uide si tunc non facis male, quando potes facere et ab homine non puniri: tunc times deum. nemo est ibi, nisi tu et ille cui facis malum, et deus qui ambos uidet: uide, ibi time. parum est quod dico, uide, 
		<parallelism id="44" part="1">ibi time malum</parallelism>
		: 
		<parallelism id="44" part="2">ibi ama bonum</parallelism>
		. nam etiamsi timore gehennae non facis malum, nondum es perfectus. audeo dicere, si timore gehennae non facis malum, est quidem in te fides, quia credis futurum dei esse iudicium: gaudeo fidei tuae, sed adhuc timeo malitiae tuae. quid est quod dixi? quia si 
		<parallelism id="45" part="1">timore gehennae non facis malum</parallelism>
		, 
		<parallelism id="45" part="2">non amore iustitiae facis bonum</parallelism>
		. 
	</section>
	<section id="11">
		<parallelism id="46" part="1">aliud est, timere poenam</parallelism>
		; 
		<parallelism id="46" part="2">aliud est, amare iustitiam</parallelism>
		. amor castus in te esse debet, quo amore desideres uidere, 
		<parallelism id="47" part="1">non caelum et terram</parallelism>
		, 
		<parallelism id="47" part="2">non campos liquidos maris</parallelism>
		, 
		<parallelism id="48" part="1">non spectacula nugatoria</parallelism>
		, 
		<parallelism id="48" part="2">non fulgores nitoresque gemmarum</parallelism>
		: sed desidera 
		<parallelism id="49" part="1">uidere deum tuum</parallelism>
		, 
		<parallelism id="49" part="2">amare deum tuum</parallelism>
		; quia dictum est: dilectissimi, filii dei sumus, et nondum apparuit quid erimus: scimus autem quia cum apparuerit, similes ei erimus, quoniam uidebimus eum sicuti est. 
		<parallelism id="50" part="1">ecce propter quam uisionem fac bonum</parallelism>
		, 
		<parallelism id="50" part="2">ecce propter quam noli facere malum</parallelism>
		. si enim amas uidere deum tuum, si in hac peregrinatione illo amore suspiras; ecce probat te dominus deus tuus, quasi dicat tibi: ecce fac quod uis, imple cupiditates tuas, 
		<parallelism id="51" part="1">extende nequitiam</parallelism>
		, 
		<parallelism id="51" part="2">dilata luxuriam</parallelism>
		, quidquid libuerit, licitum puta; non hinc te punio, non te in gehennas mitto, faciem meam tantum tibi negabo. si expauisti, amasti; si hoc quod dictum est, faciem suam tibi negabit deus tuus, contremuit cor tuum, in non uidendo deum tuum magnam poenam putasti; gratis amasti. si ergo sermo meus inuenit in cordibus uestris aliquam scintillam gratuiti amoris dei, ipsam nutrite: ad hanc augendam uos aduocate prece, humilitate, 
		<parallelism id="52" part="1">dolore poenitentiae</parallelism>
		, 
		<parallelism id="52" part="2">dilectione iustitiae</parallelism>
		, 
		<parallelism id="53" part="1">operibus bonis</parallelism>
		, 
		<parallelism id="53" part="2">gemitibus sinceris</parallelism>
		, 
		<parallelism id="54" part="1">conuersatione laudabili</parallelism>
		, 
		<parallelism id="54" part="2">amicitia fideli</parallelism>
		. hanc scintillam boni amoris 
		<parallelism id="55" part="1">flate in uobis</parallelism>
		, 
		<parallelism id="55" part="2">nutrite in uobis</parallelism>
		: ipsa cum creuerit, et flammam dignissimam et amplissimam fecerit, omnium cupiditatum carnalium fena consumit.
	</section>
</sermon>
