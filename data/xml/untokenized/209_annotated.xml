<?xml version="1.0" ?>
<sermon id="209">
	<section id="1">
		solemne tempus aduenit, quando de anima attentius cogitanda et corpore castigando uestram commoneam caritatem. hi sunt enim quadraginta dies sacratissimi toto orbe terrarum, quos propinquante pascha uniuersus mundus, quem deus in Christo reconciliat sibi, praedicanda deuotione concelebrat. si quae inimicitiae, quae 
		<parallelism id="1" part="1">uel nasci non debuerunt</parallelism>
		, 
		<parallelism id="1" part="2">uel cito mori debuerunt</parallelism>
		, et tamen usque ad hoc tempus 
		<parallelism id="2" part="1">siue negligentia</parallelism>
		, 
		<parallelism id="2" part="2">siue pertinacia</parallelism>
		, siue non modesta, sed superba uerecundia, inter fratres perdurare potuerunt; saltem modo finiantur. super quas sol non debuit occidere, saltem post multos solis ortus et occasus, etiam ipsae suo tandem aliquando exstinguantur occasu, nec ulterius ullo renouentur exortu. 
		<parallelism id="3" part="1">negligens inimicitias finire obliuiscitur</parallelism>
		; 
		<parallelism id="3" part="2">pertinax ueniam non uult concedere, cum rogatur</parallelism>
		; 
		<parallelism id="3" part="3">superbe uerecundus ueniam petere dedignatur</parallelism>
		. his tribus uitiis inimicitiae uiuunt: sed animas in quibus non moriuntur, occidunt. uigilet 
		<parallelism id="4" part="1">contra negligentiam memoria</parallelism>
		, 
		<parallelism id="4" part="2">contra pertinaciam misericordia</parallelism>
		, 
		<parallelism id="4" part="3">contra superbam uerecundiam submissa prudentia</parallelism>
		. 
		<parallelism id="5" part="1">qui se concordiae recolit neglectorem, excutiat expergiscendo torporem</parallelism>
		: 
		<parallelism id="5" part="2">qui se cupit esse sui debitoris exactorem, dei se cogitet debitorem</parallelism>
		: qui erubescit petere ut sibi frater ignoscat, uincat per bonum timorem malum pudorem: ut noxiis inimicitiis finitis, ut eis mortuis, uos uiuatis. totum hoc caritas agit, quae non agit perperam. caritas, fratres mei, 
		<parallelism id="6" part="1">in quantum adest, exerceatur bene uiuendo</parallelism>
		; 
		<parallelism id="6" part="2">in quantum autem minus est, impetretur petendo</parallelism>
		. 
	</section>
	<section id="2">ut autem nostrae orationes congruis adminiculis adiuuentur, quoniam in his diebus feruentiores eas habere debemus; etiam eleemosynas feruentius erogemus. ipsis adiiciatur, quod nobis ieiunando et a cibis solitis abstinendo detrahitur. quamuis eas debeat largiores habere, qui propter aliquam necessitatem corporis sui et consuetudinem alimentorum non potest abstinere, ut hoc addat pauperi, quod sibi detrahit: sed ideo pius det pauperi, quia sibi non detrahit; ut quoniam minus potest orationes suas castigatione corporis adiuuare, abundantiorem in corde pauperis includat eleemosynam, quae pro illo possit orare. de scripturis sanctis hoc est saluberrimum amplectendumque consilium: include, inquit, eleemosynam in corde pauperis, et haec pro te exorabit. </section>
	<section id="3">
		admonemus etiam eos qui se a carnibus abstinent, ne uasa in quibus sunt coctae tanquam immunda deuitent. sic enim loquens apostolus ait: omnia munda mundis. quod enim fit in huiusmodi obseruationibus sana doctrina, non fit causa 
		<parallelism id="7" part="1">immunditiae deuitandae</parallelism>
		, sed 
		<parallelism id="7" part="2">concupiscentiae refrenandae</parallelism>
		. unde et illi qui sic se a carnibus temperant, ut alias escas et difficilioris praeparationis et pretii maioris inquirant, multum errant. non enim est hoc 
		<parallelism id="8" part="1">suscipere abstinentiam</parallelism>
		, sed 
		<parallelism id="8" part="2">mutare luxuriam</parallelism>
		. quomodo istis dicturi sumus, ut quod sibi detrahunt dent pauperi; a quibus solitus ita cibus relinquitur, ut in alio comparando sumptus augeatur? estote ergo his diebus et 
		<parallelism id="9" part="1">crebrius ieiunantes</parallelism>
		, et 
		<parallelism id="9" part="2">uobis parcius impendentes</parallelism>
		, et 
		<parallelism id="9" part="3">egenis largius tribuentes</parallelism>
		. a coniugali quoque concubitu, hi dies postulant continentiam: ad tempus, ait apostolus, ut uacetis orationi: et iterum reuertimini in idipsum, ne tentet uos satanas propter intemperantiam uestram. non est hoc arduum atque difficile diebus paucis fidelibus coniugatis, quod a certo uitae articulo usque in finem sanctae uiduae susceperunt, quod tota uita sanctae uirgines faciunt. atque in his omnibus 
		<parallelism id="10" part="1">ferueat deuotio</parallelism>
		, 
		<parallelism id="10" part="2">comprimatur elatio</parallelism>
		. nemo sic gaudeat de bono largitatis, ut bonum amittat humilitatis. omnia uero cetera dei dona non faciunt prodesse aliquid, nisi adsit uinculum caritatis.
	</section>
</sermon>
