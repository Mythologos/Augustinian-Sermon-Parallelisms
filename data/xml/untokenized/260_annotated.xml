<?xml version="1.0" ?>
<sermon id="260">
	<section id="1">
		ne moras faciamus, acturi multa, regeneratis in baptismo, qui hodie miscendi sunt populo, breuis, sed grauis sermo reddendus est. uos qui baptizati estis, et hodie completis sacramentum octauarum uestrarum, breuiter accipite et intelligite translatam fuisse figuram circumcisionis carnis, ad circumcisionem cordis. die octauo circumciduntur carne secundum ueterem legem: et hoc propter dominum Christum, qui post diem septimum sabbatorum octauo dominico resurrexit. cultellis petrinis iussum est circumcidi: petra erat Christus. infantes appellamini, quoniam regenerati estis, et nouam uitam ingressi estis, et ad uitam aeternam renati estis, si hoc quod in uobis renatum est, male uiuendo non suffocetis. 
		<parallelism id="1" part="1">reddendi estis populis</parallelism>
		, 
		<parallelism id="1" part="2">miscendi estis plebi fidelium</parallelism>
		: cauete ne imitemini 
		<parallelism id="2" part="1">malos fideles</parallelism>
		, imo 
		<parallelism id="2" part="2">falsos fideles</parallelism>
		; quasi 
		<parallelism id="3" part="1">confitendo fideles</parallelism>
		, sed 
		<parallelism id="3" part="2">male uiuendo infideles</parallelism>
		. uidete, quia testificor uobis coram deo et angelis eius: castitatem seruate, siue coniugalem, siue omnimodae continentiae. quisque quod uouit reddat. 
		<parallelism id="4" part="1">qui non habetis uxores, licet uobis ducere uxores, sed quarum mariti, non uiuunt</parallelism>
		. 
		<parallelism id="4" part="2">feminae quae non habent uiros, licet eis nubere, sed eis uiris quorum uxores non uiuunt</parallelism>
		. qui habetis uxores, nihil mali faciatis praeter uxores. reddite quod exigitis. fides uobis debetur, fidem debetis. fidem debet maritus uxori, uxor marito; ambo deo. quicumque continentiam uouistis, reddite quod uouistis: quia non exigeretur, si non uouissetis. quod potuit licere, non licet: non quia nuptiae damnantur, sed qui retro respicit damnatur. 
		<parallelism id="5" part="1">cauete a fraudibus in negotiis uestris</parallelism>
		. 
		<parallelism id="5" part="2">cauete a mendaciis et periuriis</parallelism>
		. 
		<parallelism id="5" part="3">cauete a uerbositate et luxuria</parallelism>
		. quaecumque non uultis fieri uobis, nolite facere aliis, et hominibus et deo. quid uos onerem? haec agite, et deus pacis erit uobiscum.
	</section>
</sermon>
