<?xml version="1.0" ?>
<sermon id="187">
	<section id="1">
		laudem domini loquetur os meum: eius domini, 
		<parallelism id="1" part="1">per quem facta sunt omnia</parallelism>
		, et 
		<parallelism id="1" part="2">qui factus est inter omnia</parallelism>
		: qui est 
		<parallelism id="2" part="1">patris reuelator</parallelism>
		, 
		<parallelism id="2" part="2">matris creator</parallelism>
		: 
		<parallelism id="3" part="1">filius dei de patre sine matre</parallelism>
		, 
		<parallelism id="3" part="2">filius hominis de matre sine patre</parallelism>
		: 
		<parallelism id="4" part="1">magnus dies angelorum</parallelism>
		, 
		<parallelism id="4" part="2">paruus in die hominum</parallelism>
		: 
		<parallelism id="5" part="1">uerbum deus ante omnia tempora</parallelism>
		, 
		<parallelism id="5" part="2">uerbum caro opportuno tempore</parallelism>
		: 
		<parallelism id="6" part="1">conditor solis</parallelism>
		, 
		<parallelism id="6" part="2">conditus sub sole</parallelism>
		: 
		<parallelism id="7" part="1">cuncta saecula ordinans de sinu patris</parallelism>
		, 
		<parallelism id="7" part="2">hodiernum diem consecrans de utero matris</parallelism>
		: 
		<parallelism id="8" part="1">ibi manens</parallelism>
		, 
		<parallelism id="8" part="2">hinc procedens</parallelism>
		: effector caeli et terrae, sub caelo exortus in terra: 
		<parallelism id="9" part="1">ineffabiliter sapiens</parallelism>
		, 
		<parallelism id="9" part="2">sapienter infans</parallelism>
		: 
		<parallelism id="10" part="1">mundum implens</parallelism>
		, 
		<parallelism id="10" part="2">in praesepio iacens</parallelism>
		: 
		<parallelism id="11" part="1">sidera regens</parallelism>
		, 
		<parallelism id="11" part="2">ubera lambens</parallelism>
		: ita 
		<parallelism id="12" part="1">magnus in forma dei</parallelism>
		, 
		<parallelism id="12" part="2">breuis in forma serui</parallelism>
		; ut 
		<parallelism id="13" part="1">nec ista breuitate magnitudo illa minueretur</parallelism>
		, 
		<parallelism id="13" part="2">nec illa magnitudine ista breuitas premeretur</parallelism>
		. neque enim quando 
		<parallelism id="14" part="1">membra humana suscepit</parallelism>
		, 
		<parallelism id="14" part="2">opera diuina deseruit</parallelism>
		: nec attingere a fine usque ad finem fortiter, et disponere omnia suauiter destitit; quando 
		<parallelism id="15" part="1">infirmitate carnis indutus</parallelism>
		, 
		<parallelism id="15" part="2">uirginali utero receptus</parallelism>
		 est, non inclusus; ut nec angelis subtraheretur sapientiae cibus, et nos gustaremus quam suauis est dominus. 
	</section>
	<section id="2">
		quid hoc miramur de uerbo dei, cum sermo iste quem promimus ita liber sensibus influat, ut eum et recipiat, et non includat auditor? nam nisi reciperetur, neminem instrueret: si includeretur, ad alios non ueniret. et utique sermo iste uerbis syllabisque diuiditur: nec tamen ex eo tanquam ex cibo uentris singulas particulas tollitis; sed 
		<parallelism id="16" part="1">omnes totum auditis</parallelism>
		, 
		<parallelism id="16" part="2">totum singuli capitis</parallelism>
		. nec timemus dum loquimur, ne totum audiendo unus absumat, nec alter possit habere quod sumat: sed ita uos attentos esse uolumus, nullius aurem mentemque fraudantes, ut et totum singuli audiatis, et totum ad audiendum ceteris relinquatis. neque hoc fit alternis temporibus, ut cum sermo qui dicitur ad te primum intrauerit, exeat a te, ut ad alium possit intrare: sed 
		<parallelism id="17" part="1">simul ad omnes uenit</parallelism>
		, et 
		<parallelism id="17" part="2">totus ad singulos peruenit</parallelism>
		. et si totus memoria teneri ualuisset, 
		<parallelism id="18" part="1">sicut ad totum audiendum omnes uenistis</parallelism>
		, 
		<parallelism id="18" part="2">ita cum toto singuli rediretis</parallelism>
		. quanto magis uerbum dei, per quod facta sunt omnia, et quod in se manens innouat omnia; quod 
		<parallelism id="19" part="1">nec locis concluditur</parallelism>
		, 
		<parallelism id="19" part="2">nec temporibus tenditur</parallelism>
		, 
		<parallelism id="19" part="3">nec morulis breuibus longisque uariatur</parallelism>
		, 
		<parallelism id="19" part="4">nec uocibus texitur</parallelism>
		, 
		<parallelism id="19" part="5">nec silentio terminatur</parallelism>
		; quanto magis hoc tantum et tale uerbum potuit matris uterum assumpto corpore fecundare, et de sinu patris non emigrare? 
		<parallelism id="20" part="1">hinc ad oculos humanos exire</parallelism>
		, 
		<parallelism id="20" part="2">inde mentes angelicas illustrare</parallelism>
		? 
		<parallelism id="21" part="1">hinc ad terras procedere</parallelism>
		, 
		<parallelism id="21" part="2">inde caelos extendere</parallelism>
		? 
		<parallelism id="22" part="1">hinc homo fieri</parallelism>
		, 
		<parallelism id="22" part="2">inde homines facere</parallelism>
		? 
	</section>
	<section id="3">
		nemo ergo credat dei filium conuersum et commutatum esse in hominis filium: sed potius credamus 
		<parallelism id="23" part="1">et non consumpta diuina</parallelism>
		 et 
		<parallelism id="23" part="2">perfecte assumpta humana substantia</parallelism>
		, 
		<parallelism id="24" part="1">manentem dei filium</parallelism>
		, 
		<parallelism id="24" part="2">factum hominis filium</parallelism>
		. neque enim quia dictum est, deus erat uerbum, et uerbum caro factum est; sic uerbum caro factum est, ut esse desineret deus: quando in ipsa carne quod uerbum caro factum est, Emmanuel natum est, nobiscum deus. sicut uerbum quod corde gestamus, fit uox cum id ore proferimus, non tamen illud in hanc commutatur, sed illo integro ista in qua procedat assumitur, ut 
		<parallelism id="25" part="1">et intus maneat quod intelligatur</parallelism>
		, 
		<parallelism id="25" part="2">et foris sonet quod audiatur</parallelism>
		: hoc idem tamen profertur in sono, quod ante sonuerat in silentio; atque ita uerbum cum fit uox, non mutatur in uocem; sed manens in mentis luce, et assumpta carnis uoce procedit ad audientem, et non deserit cogitantem. non cum ipsa uox in silentio cogitatur, quae uel Graecae est, uel Latinae, uel linguae alterius cuiuslibet: sed cum ante omnem linguarum diuersitatem res ipsa quae dicenda est, adhuc in cubili cordis quodam modo nuda est intelligenti, quae ut inde procedat loquentis uoce uestitur. uerumtamen utrumque hoc, et quod cogitatur intelligendo, et quod sonat loquendo, mutabile atque dissimile est: 
		<parallelism id="26" part="1">neque illud manebit, cum oblitus fueris</parallelism>
		; 
		<parallelism id="26" part="2">neque hoc, cum silueris</parallelism>
		: uerbum autem domini manet in aeternum, et incommutabiliter manet. 
	</section>
	<section id="4">
		et cum carnem assumpsit ex tempore, ut ad temporalem uitam nostram procederet, non in carne amisit aeternitatem, sed etiam carni praestitit immortalitatem. ita ipse tanquam sponsus procedens de thalamo suo, exsultauit ut gigas ad currendam uiam. qui cum in forma dei esset, non rapinam arbitratus est esse aequalis deo: sed ut propter nos fieret quod non erat, semetipsum exinaniuit; non 
		<parallelism id="27" part="1">formam dei perdens</parallelism>
		, sed 
		<parallelism id="27" part="2">formam serui accipiens</parallelism>
		: et per hanc in similitudinem hominum factus; nec propria substantia; sed habitu inuentus ut homo. hoc enim totum quod sumus uel in anima uel in corpore, nostra natura est, illius habitus: 
		<parallelism id="28" part="1">nos nisi hoc essemus, non essemus</parallelism>
		; 
		<parallelism id="28" part="2">ille si hoc non esset, esset utique deus</parallelism>
		. et cum hoc esse coepit quod non erat, homo factus est permanens deus: ut non unum horum, sed utrumque uerissime diceretur; et 
		<parallelism id="29" part="1">propter quod homo factus est</parallelism>
		, quoniam pater maior me est, et 
		<parallelism id="29" part="2">propter quod permansit deus</parallelism>
		, ego et pater unum sumus. nam si uerbum in carnem, hoc est, deus in hominem mutatus conuerteretur, non esset uerum, nisi, pater maior me est; quia homine maior est deus: illud autem falsum esset, ego et pater unum sumus; quia non sunt unum deus et homo. sed forsitan posset dicere: ego et pater, non unum sumus, sed unum fuimus. quod enim erat et esse destitit, non est utique, sed fuit. nunc autem, 
		<parallelism id="30" part="1">et propter ueram formam serui, quam acceperat, uerum dixit</parallelism>
		, pater maior me est; 
		<parallelism id="30" part="2">et propter ueram formam dei, in qua permanebat, uerum dixit</parallelism>
		, ego et pater unum sumus. exinaniuit ergo se apud homines, non ita factus quod non erat, ut non esset quod erat: sed 
		<parallelism id="31" part="1">occultans quod erat</parallelism>
		, et 
		<parallelism id="31" part="2">demonstrans quod factus erat</parallelism>
		. proinde quia uirgo concepit et peperit filium, propter manifestam serui formam, puer natus est nobis. quia uero dei uerbum quod manet in aeternum, caro factum est, ut habitaret in nobis, propter dei formam latentem, sed manentem, sicut nuntiauit Gabriel, uocamus nomen eius Emmanuel. factus est enim homo, permanens deus, ut et filius hominis recte uocetur nobiscum deus: non 
		<parallelism id="32" part="1">alter deus</parallelism>
		, 
		<parallelism id="32" part="2">alter homo</parallelism>
		. exsultet itaque in credentibus mundus, quibus saluandis uenit per quem factus est mundus. 
		<parallelism id="33" part="1">conditor Mariae</parallelism>
		, 
		<parallelism id="33" part="2">natus ex Maria</parallelism>
		: 
		<parallelism id="34" part="1">filius Dauid</parallelism>
		, 
		<parallelism id="34" part="2">dominus Dauid</parallelism>
		: 
		<parallelism id="35" part="1">semen Abrahae</parallelism>
		, 
		<parallelism id="35" part="2">qui est ante Abraham</parallelism>
		: 
		<parallelism id="36" part="1">factor terrae</parallelism>
		, 
		<parallelism id="36" part="2">factus in terra</parallelism>
		: 
		<parallelism id="37" part="1">creator caeli</parallelism>
		, 
		<parallelism id="37" part="2">creatus sub caelo</parallelism>
		. 
		<parallelism id="38" part="1">ipse est dies quem fecit dominus</parallelism>
		, et 
		<parallelism id="38" part="2">dies cordis nostri ipse est dominus</parallelism>
		. ambulemus in lumine eius, exsultemus et iucundemur in eo.
	</section>
</sermon>
