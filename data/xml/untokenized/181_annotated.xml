<?xml version="1.0" ?>
<sermon id="181">
	<section id="1">
		beatissimus Ioannes apostolus salubriter et ueraciter scribens, inter cetera ait: si dixerimus quia peccatum non habemus, nos ipsos seducimus, et ueritas in nobis non est. si autem confessi fuerimus peccata nostra, fidelis est et iustus, qui dimittat nobis peccata, et mundet nos ab omni iniquitate. his uerbis docuit beatus Ioannes, imo ipse dominus Iesus non se tacens per Ioannem, neminem 
		<parallelism id="2" part="1">
			<parallelism id="1" part="1">in ista carne</parallelism>
			, 
			<parallelism id="1" part="2">in isto corruptibili corpore</parallelism>
		</parallelism>
		, 
		<parallelism id="2" part="2">
			<parallelism id="1" part="3">in ista terra</parallelism>
			, 
			<parallelism id="1" part="4">in isto maligno saeculo</parallelism>
		</parallelism>
		, 
		<parallelism id="1" part="5">in ista uita tentationibus plena</parallelism>
		, neminem hic uiuere sine peccato. absoluta sententia est, nec expositore indiget: si dixerimus quia peccatum non habemus. quis est enim qui non habet peccatum? sicut scriptura dicit, nec infans cuius est uita diei unius super terram. talis paruulus peccatum non fecit, sed de parentibus traxit. ergo nullo modo quisquam potest dicere, non se habuisse peccatum. sed accessit per fidem ad lauacrum regenerationis homo fidelis, et omnia dimissa sunt ei; iam 
		<parallelism id="3" part="1">sub gratia uiuit</parallelism>
		, 
		<parallelism id="3" part="2">in fide uiuit</parallelism>
		, 
		<parallelism id="4" part="1">membrum Christi factus est</parallelism>
		, 
		<parallelism id="4" part="2">templum dei factus est</parallelism>
		: et tamen sic quomodo membrum Christi et templum dei factus est, si dixerit se non habere peccatum, seipsum seducit, et ueritas in eo non est; prorsus mentitur, si dicat, iustus sum. 
	</section>
	<section id="2">
		sunt autem quidam inflati utres, spiritu elationis pleni, 
		<parallelism id="5" part="1">non magnitudine ingentes</parallelism>
		, 
		<parallelism id="5" part="2">sed superbiae morbo tumentes</parallelism>
		, ut dicere audeant, inueniri homines absque peccato. dicunt ergo, iustos prorsus in hac uita nullum habere peccatum. haeretici autem sunt Pelagiani, iidemque Coelestiani, qui hoc dicunt. et cum responsum illis fuerit, quid est quod dicitis? ergo uiuit hic homo sine peccato, et non habet omnino ullum peccatum, 
		<parallelism id="6" part="1">nec facto</parallelism>
		, 
		<parallelism id="6" part="2">nec uerbo</parallelism>
		, 
		<parallelism id="6" part="3">nec cogitatione</parallelism>
		? respondent de illo superbiae uento, quo pleni sunt: quem uentum utinam finirent, reflarentur et tacerent, id est, humiles fierent, non elati: respondent, inquam, prorsus isti homines sancti, fideles dei, 
		<parallelism id="7" part="1">nec facto</parallelism>
		, 
		<parallelism id="7" part="2">nec uerbo</parallelism>
		, 
		<parallelism id="7" part="3">nec cogitatione</parallelism>
		 possunt ullum habere peccatum. et cum eis dicitur, qui sunt isti iusti, qui sine peccato sunt? respondent et dicunt, tota ecclesia. mirari potuissem, si inuenirem unum, duos, tres, decem, quot quaerebat Abraham. Abraham enim a quinquaginta usque ad decem descendit: tu, haeretice, respondes, et dicis mihi totam ecclesiam. unde hoc probas? 
		<parallelism id="8" part="1">probo, inquis</parallelism>
		. 
		<parallelism id="8" part="2">proba, rogo te</parallelism>
		. magnum enim mihi gaudium affers, si docere potueris, totam prorsus ecclesiam in singulis quibusque fidelibus suis nullum habere peccatum. probo, inquis. dic unde? apostolus loquitur. quid loquitur apostolus? Christus, inquit, dilexit ecclesiam. audio, et apostoli uerba esse cognosco. mundans eam lauacro aquae in uerbo, ut exhiberet sibi gloriosam ecclesiam, non habentem maculam aut rugam, aut aliquid huiusmodi. audiuimus de nube magna tonitrua. nubes enim dei apostolus. uerba ista sonuerunt, et tremere nos fecerunt. 
	</section>
	<section id="3">
		sed dicite nobis, antequam quaeramus quomodo ista uerba apostolus dixerit; dicite, inquam, nobis, utrum uos iusti estis, an non. respondent, iusti sumus. ergo non habetis peccatum? 
		<parallelism id="9" part="1">per omnes dies</parallelism>
		, 
		<parallelism id="9" part="2">per omnes noctes</parallelism>
		 
		<parallelism id="10" part="1">nihil mali facitis</parallelism>
		, 
		<parallelism id="10" part="2">nihil mali dicitis</parallelism>
		, 
		<parallelism id="10" part="3">nihil mali cogitatis</parallelism>
		? non audent dicere, nihil. sed quid respondent? nos quidem peccatores sumus; sed de sanctis loquimur, non de nobis. hoc uos interrogo: christiani estis? non dico, iusti estis? 
		<parallelism id="11" part="1">christiani estis</parallelism>
		? non audent negare: 
		<parallelism id="12" part="1">christiani, inquiunt, sumus</parallelism>
		. 
		<parallelism id="11" part="2">fideles ergo estis</parallelism>
		? 
		<parallelism id="11" part="3">baptizati estis</parallelism>
		? 
		<parallelism id="12" part="2">baptizati, inquiunt, sumus</parallelism>
		. dimissa sunt uobis cuncta peccata? dimissa, inquiunt. quomodo ergo estis peccatores? sufficit mihi unde uos repellam. uos 
		<parallelism id="13" part="1">christiani estis</parallelism>
		, 
		<parallelism id="13" part="2">baptizati estis</parallelism>
		, 
		<parallelism id="13" part="3">fideles estis</parallelism>
		, membra ecclesiae estis, et habetis maculas et rugas? quomodo ergo est ecclesia isto tempore sine macula et ruga, cum uos sitis ruga eius et macula? aut si non uultis esse ecclesiam, nisi eam quae sine macula et ruga est, cum rugis uestris et maculis 
		<parallelism id="14" part="1">praecidite uos a membris eius</parallelism>
		, 
		<parallelism id="14" part="2">praecidite uos a corpore eius</parallelism>
		. sed quid adhuc dicam ut se ab ecclesia segregent, cum hoc iam fecerint? haeretici enim sunt, iam foris sunt: cum tota munditia sua foris remanserunt. 
		<parallelism id="15" part="1">redite, et audite</parallelism>
		; 
		<parallelism id="15" part="2">audite, et credite</parallelism>
		. 
	</section>
	<section id="4">
		forte dicturi estis, in corde uestro tumido et inflato: numquid potuimus dicere quia iusti sumus? necesse utique erat propter humilitatem, ut diceremus nos peccatores esse. propter humilitatem ergo mentiris? iustus es, sine peccato es: sed propter humilitatem dicis te peccatorem. 
		<parallelism id="16" part="1">quomodo te accipiam tanquam christianum in alterum testem</parallelism>
		, 
		<parallelism id="16" part="2">quem contra te ipsum teneo falsum testem</parallelism>
		? iustus es, sine peccato es, et dicis te habere peccatum. testis ergo falsus es contra te. non accipit deus mendacem humilitatem tuam. 
		<parallelism id="17" part="1">inspice uitam tuam</parallelism>
		, 
		<parallelism id="17" part="2">uide conscientiam tuam</parallelism>
		. ergo iustus es, sed non potes nisi dicere te peccatorem? audi Ioannem; ipse tibi repetit quod etiam superius ueraciter dixit: si dixerimus, inquit, quia peccatum non habemus, nos ipsos seducimus, et ueritas in nobis non est. 
		<parallelism id="18" part="1">tu non habes peccatum</parallelism>
		, et 
		<parallelism id="18" part="2">dicis te habere peccatum</parallelism>
		; 
		<parallelism id="19" part="1">ueritas in te non est</parallelism>
		. quia non dixit Ioannes, si dixerimus quia peccatum non habemus, 
		<parallelism id="19" part="2">humilitas in nobis non est</parallelism>
		: sed dixit, nos ipsos seducimus, et ueritas in nobis non est. ergo mentimur, si dixerimus nos non habere peccatum. si mendacium timuit Ioannes, tu mendacium non times, ut cum sis iustus, dicas te esse peccatorem? quomodo ergo te accipiam ad alienam causam testem, qui in causa tua mentiris? sanctos reos constituis, dum contra te falsum testimonium dicis. quid facturus es alteri, qui te infamas? quomodo alter tuam calumniam deuitabit, quando te tuae linguae mendacio reum facis? 
	</section>
	<section id="5">iterum te interrogo alio modo: iustus es, aut peccator? respondes, peccator. mentiris, quia non quod te esse corde credis, hoc ore dicis. ergo et si non eras peccator, esse incipies dum mentiris. dicis enim: humilitatis causa nos dicimus peccatores esse; nam deus uidet quia iusti sumus. cum ergo humilitatis causa mentiris, si non eras peccator antequam mentireris, mentiendo efficeris quod euitaueras. ueritas in te non est, nisi te ita dixeris peccatorem, ut etiam esse cognoscas. ueritas autem ipsa est, ut quod es dicas. nam quomodo est humilitas, ubi regnat falsitas? </section>
	<section id="6">
		postremo omittamus Ioannis uerba: ecce in corpore ecclesiae, quam dicis non habere maculam aut rugam aut aliquid eiusmodi, et esse sine peccato, ecce ueniet hora orationis, oratura est tota ecclesia: et tu quidem foris es; 
		<parallelism id="20" part="1">ueni ad orationem dominicam</parallelism>
		, 
		<parallelism id="20" part="2">ueni ad trutinam</parallelism>
		, ueni, dic, pater noster, qui es in caelis. sequere: 
		<parallelism id="21" part="1">sanctificetur nomen tuum</parallelism>
		. 
		<parallelism id="21" part="2">ueniat regnum tuum</parallelism>
		. 
		<parallelism id="21" part="3">fiat uoluntas tua</parallelism>
		, sicut in caelo, et in terra. panem nostrum quotidianum da nobis hodie. sequere, et dic: dimitte nobis debita nostra. responde, haeretice, quae sunt debita tua? an forte pecuniam mutuam a deo accepisti? non, inquit. non te ego amplius interrogabo de hoc: ipse enim dominus expositurus est, quae sint debita quae nobis petimus relaxari. dicamus ergo sequentia: sicut et nos dimittimus debitoribus nostris. exponat hoc dominus: si enim dimiseritis hominibus peccata - ergo debita uestra peccata sunt -, dimittet uobis et pater uester peccata uestra. redi ergo, haeretice, ad orationem, si obsurduisti contra ueram fidei rationem. dimitte nobis debita nostra, dicis, an non dicis? si non dicis, etsi praesens fueris corpore, foris tamen es ab ecclesia. ecclesiae enim oratio est, uox est de magisterio domini ueniens. 
		<parallelism id="22" part="1">ipse dixit, sic orate</parallelism>
		: 
		<parallelism id="22" part="2">discipulis dixit, sic orate</parallelism>
		: 
		<parallelism id="23" part="1">discipulis dixit</parallelism>
		, 
		<parallelism id="23" part="2">apostolis dixit</parallelism>
		, et nobis qualescumque agniculi sumus dixit; 
		<parallelism id="22" part="3">arietibus gregis dixit, sic orate</parallelism>
		. uidete quis dixerit, et quibus dixerit. 
		<parallelism id="24" part="1">ueritas discipulis</parallelism>
		, 
		<parallelism id="24" part="2">pastor pastorum arietibus</parallelism>
		: sic orate, dimitte nobis debita nostra, sicut et nos dimittimus debitoribus nostris. 
		<parallelism id="25" part="1">rex militibus</parallelism>
		, 
		<parallelism id="25" part="2">dominus seruis</parallelism>
		, 
		<parallelism id="25" part="3">Christus apostolis</parallelism>
		, 
		<parallelism id="26" part="1">ueritas hominibus loquebatur</parallelism>
		, 
		<parallelism id="26" part="2">sublimitas humilibus loquebatur</parallelism>
		. 
		<parallelism id="27" part="1">scio quid in uobis agatur</parallelism>
		: 
		<parallelism id="28" part="1">ego uos appendo</parallelism>
		, 
		<parallelism id="28" part="2">ego de trutina mea renuntio</parallelism>
		, 
		<parallelism id="27" part="2">prorsus dico quid in uobis agitur</parallelism>
		. hoc enim ego plus quam uos scio. dicite, dimitte nobis debita nostra, sicut et nos dimittimus debitoribus nostris. 
	</section>
	<section id="7">
		interrogo te, homo iuste, sancte, homo sine macula et ruga; interrogo te, inquam: oratio ista ecclesiae est, fidelium est, an catechumenorum? certe utique regeneratorum est, id est, baptizatorum: postremo, quod totum superat, filiorum est. nam si non est filiorum, qua fronte dicitur, pater noster, qui es in caelis? ubi ergo estis, o iusti et sancti? in membris ecclesiae huius estis, an non estis? ibi eratis, sed iam non estis ibi. et utinam iam praecisi accepta ratione audiant et credant. ergo si tota ecclesia dicit, dimitte nobis debita nostra, reprobus est qui hoc non dicit. et nos quidem cum dicimus, debita nostra, quousque id quod petimus accipiamus, reprobi sumus, quia peccatores sumus: sed quod uos non facitis, nos faciendo, id est peccata nostra confitendo, mundamur; si tamen faciamus quod dicimus, sicut et nos dimittimus debitoribus nostris. ubi es ergo, haeretice Pelagiane uel Coelestiane? ecce tota ecclesia dicit, dimitte nobis debita nostra. habet ergo maculas et rugas. sed 
		<parallelism id="29" part="1">confessione ruga extenditur</parallelism>
		, 
		<parallelism id="29" part="2">confessione macula abluitur</parallelism>
		. 
		<parallelism id="30" part="1">stat ecclesia in oratione</parallelism>
		, 
		<parallelism id="30" part="2">ut mundetur confessione</parallelism>
		: et quamdiu hic uiuitur, sic stat. et cum de corpore exierit unusquisque, dimittuntur ei omnia, quae talia habebat ut dimitterentur debita; quia et quotidianis precibus dimittuntur: et tunc exit mundatus, et thesaurizatur ecclesia in thesauros domini aurum purum; ac per hoc in thesauros domini ecclesia est sine macula et ruga. et si ibi sine macula et ruga est, hic quid orandum est? ut uenia percipiatur. 
		<parallelism id="31" part="1">qui dat ueniam, maculam extergit</parallelism>
		: 
		<parallelism id="31" part="2">qui ignoscit, rugam extendit</parallelism>
		. et ubi extenditur ruga nostra? tanquam in tendicula magni fullonis, in cruce Christi. in ipsa enim cruce, id est, in ipsa tendicula pro nobis sanguinem fudit. et nostis fideles quale testimonium perhibeatis sanguini quem accepistis. certe enim dicitis, amen. nostis qui sit sanguis qui pro multis effusus est in remissionem peccatorum. ecce quomodo fit ecclesia sine macula et ruga, tanquam bene mundata in tendicula crucis extenditur: sed hic omnino potest id agi. exhibet sibi ecclesiam gloriosam dominus, non habentem maculam aut rugam. agit hoc et hic, exhibet ibi. hoc enim agit, ut non habeamus maculam aut rugam. magnus est qui agit, bene curat, doctissimus artifex est. extendit in ligno, et facit nos sine ruga, quos abluendo fecerat sine macula. ipse qui uenit sine macula et sine ruga, extensus est in tendicula; sed propter nos, non propter se, ut nos faceret sine macula et ruga. rogemus ergo eum ut faciat, et postquam fecerit, ad horrea nos ducat, ibique nos reponat, ubi pressorium non erit. 
	</section>
	<section id="8">
		mortifera non facit bonae fidei et bonae spei christianus. conditio qua nobis relaxantur quotidiana peccata. tu ergo qui loquebaris, sine macula et ruga es? quid hic facis in ecclesia, quae dicit, dimitte nobis debita nostra? debita se habere confitetur, quae relaxentur. qui non confitentur, non ideo non habent: sed ideo eis non relaxabuntur. confessio nos sanat, et 
		<parallelism id="32" part="1">uita cauta</parallelism>
		, 
		<parallelism id="32" part="2">uita humilis</parallelism>
		, 
		<parallelism id="32" part="3">oratio cum fide</parallelism>
		, 
		<parallelism id="32" part="4">contritio cordis</parallelism>
		, lacrymae non fictae de uena cordis profluentes, ut dimittantur nobis peccata, sine quibus esse non possumus. confessio, inquam, nos sanat, dicente apostolo Ioanne, si confiteamur peccata nostra, fidelis est et iustus, ut dimittat nobis peccata, et mundet nos ab omni iniquitate. non autem, quia dico quod non possumus hic esse sine peccato, homicidia facere debemus, aut adulteria, uel cetera mortifera peccata, quae uno ictu perimunt. talia non facit bonae fidei et bonae spei christianus: sed illa sola, quae quotidiano orationis penicillo tergantur. humiles et deuoti dicamus quotidie, dimitte nobis debita nostra: sed si faciamus quod sequitur, sicut et nos dimittimus debitoribus nostris. sponsio haec cum deo, uera sponsio et fixa conditio est. tu homo es, et habes debitorem, et debitor etiam tu es. accedis ad deum, qui habet debitores, et debitor non est, ut postules tibi debita relaxari. sed hoc tibi dicit: 
		<parallelism id="33" part="1">ego debita non habeo</parallelism>
		, 
		<parallelism id="33" part="2">tu habes debita</parallelism>
		; debes enim mihi: sed etiam frater tuus debet tibi. debitor meus es, habes et tu debitorem. 
		<parallelism id="34" part="1">debitor meus es, quia peccasti in me</parallelism>
		: 
		<parallelism id="34" part="2">habes debitorem fratrem, quia peccauit in te</parallelism>
		. quod 
		<parallelism id="35" part="1">feceris cum debitore tuo</parallelism>
		, 
		<parallelism id="35" part="2">facio et ego cum meo</parallelism>
		: id est, 
		<parallelism id="36" part="1">si dimittis, dimitto</parallelism>
		; 
		<parallelism id="36" part="2">si tenes, teneo</parallelism>
		. tu contra te tenes, qui alteri non dimittis. nemo ergo dicat se esse sine peccato: sed non tamen ideo debemus amare peccatum. oderimus ea, fratres; etsi non sumus sine peccatis, oderimus tamen ea: et maxime a criminibus nos abstineamus; abstineamus, quantum possumus, a leuibus peccatis. ego, ait, nescio quis, non habeo peccata. se ipsum decipit, et ueritas in eo non est. prorsus oremus, ut deus dimittat: sed faciamus quod dicitur, dimittamus et nos debitoribus nostris. cum dimittimus, et dimittitur nobis. 
		<parallelism id="37" part="1">quotidie dicimus hoc</parallelism>
		, et 
		<parallelism id="37" part="2">quotidie facimus</parallelism>
		, et 
		<parallelism id="37" part="3">quotidie fit in nobis</parallelism>
		. non 
		<parallelism id="38" part="1">hic sumus sine peccato</parallelism>
		, sed 
		<parallelism id="38" part="2">exibimus hinc sine peccato</parallelism>
		.
	</section>
</sermon>
