<?xml version="1.0" ?>
<sermon id="262">
	<section id="1">
		dominus Iesus, patris unigenitus et gignenti coaeternus, 
		<parallelism id="1" part="1">pariter inuisibilis</parallelism>
		, 
		<parallelism id="1" part="2">pariter immutabilis</parallelism>
		, 
		<parallelism id="1" part="3">pariter omnipotens</parallelism>
		, 
		<parallelism id="1" part="4">pariter deus</parallelism>
		; propter nos, 
		<parallelism id="2" part="1">ut nostis</parallelism>
		, 
		<parallelism id="2" part="2">et accepistis</parallelism>
		, 
		<parallelism id="2" part="3">et tenetis</parallelism>
		, factus est homo, 
		<parallelism id="3" part="1">forma assumpta humana</parallelism>
		, 
		<parallelism id="3" part="2">non amissa diuina</parallelism>
		: 
		<parallelism id="4" part="1">potens occultus</parallelism>
		, 
		<parallelism id="4" part="2">infirmus manifestus</parallelism>
		; sicut nostis, 
		<parallelism id="5" part="1">natus est, ut renasceremur</parallelism>
		; 
		<parallelism id="5" part="2">mortuus est, ne nos in aeternum moreremur</parallelism>
		. ille continuo, id est, die tertio resurrexit: nobis resurrectionem carnis in fine promisit. exhibuit se discipulorum 
		<parallelism id="6" part="1">oculis uidendum</parallelism>
		, 
		<parallelism id="6" part="2">manibusque tractandum</parallelism>
		; 
		<parallelism id="7" part="1">persuadens quod factus erat</parallelism>
		, non 
		<parallelism id="7" part="2">auferens quod semper erat</parallelism>
		. conuersatus est cum eis diebus quadraginta, sicut audistis, 
		<parallelism id="8" part="1">intrans et exiens</parallelism>
		, 
		<parallelism id="8" part="2">manducans et bibens</parallelism>
		; non iam indigentia, sed totum potentia: et manifestans eis carnis ueritatem, 
		<parallelism id="9" part="1">in cruce infirmitatem</parallelism>
		, 
		<parallelism id="9" part="2">a sepulcro immortalitatem</parallelism>
		. 
	</section>
	<section id="2">hodiernum ergo diem ascensionis ipsius celebramus. occurrit autem huic ecclesiae alia uernacula solemnitas. conditoris basilicae huius sancti Leontii hodie depositio est. sed dignetur obscurari stella a sole. ergo de domino potius, quod coeperamus, loquamur. gaudet bonus seruus, quando laudatur dominus. </section>
	<section id="3">
		hodierno ergo die, hoc est, quadragesimo post resurrectionem suam, dominus ascendit in caelum. non uidimus: sed credamus. qui uiderunt praedicauerunt, et orbem terrarum impleuerunt. scitis qui uiderunt, et qui nobis indicauerunt: de quibus praedictum est, non sunt loquelae neque sermones, quorum non audiantur uoces eorum. 
		<parallelism id="10" part="1">in omnem terram exiit sonus eorum</parallelism>
		, et 
		<parallelism id="10" part="2">in fines orbis terrae uerba eorum</parallelism>
		. ergo 
		<parallelism id="11" part="1">et ad nos uenerunt</parallelism>
		, 
		<parallelism id="11" part="2">et nos de somno excitauerunt</parallelism>
		. ecce celebratur hodiernus dies toto orbe terrarum. 
	</section>
	<section id="4">
		recolite Psalmum. cui dictum est, exaltare super caelos, deus? cui dictum est? numquid deo patri diceretur, exaltare, qui nunquam est humiliatus? exaltare tu: 
		<parallelism id="12" part="1">tu qui fuisti in uentre matris inclusus</parallelism>
		; 
		<parallelism id="12" part="2">tu qui in illa factus es, quam fecisti</parallelism>
		; 
		<parallelism id="12" part="3">tu qui in praesepi iacuisti</parallelism>
		; 
		<parallelism id="12" part="4">tu qui ubera tanquam paruulus in uena carnis suxisti</parallelism>
		; 
		<parallelism id="12" part="5">tu qui portans mundum, portabaris a matre</parallelism>
		: 
		<parallelism id="13" part="1">tu quem Simeon senex paruulum agnouit, magnumque laudauit</parallelism>
		: 
		<parallelism id="13" part="2">tu quem uidua Anna uidit sugentem, et cognouit omnipotentem</parallelism>
		: 
		<parallelism id="14" part="1">tu qui esuristi propter nos, sitisti propter nos, fatigatus es in uia propter nos</parallelism>
		: - numquid 
		<parallelism id="15" part="1">esurit panis</parallelism>
		, aut 
		<parallelism id="15" part="2">sitit fons</parallelism>
		, aut 
		<parallelism id="15" part="3">fatigatur uia</parallelism>
		? - 
		<parallelism id="14" part="2">tu qui omnia ista pertulisti propter nos</parallelism>
		: tu qui dormisti, et tamen non dormitas, custodiens Israel: postremo, tu 
		<parallelism id="16" part="1">quem uendidit Iudas</parallelism>
		, 
		<parallelism id="16" part="2">quem Iudaei emerunt</parallelism>
		, et non possederunt: tu apprehense, ligate, flagellate, spinis coronate, in ligno suspense, lancea percusse, tu mortue, tu sepulte, exaltare super caelos, deus. exaltare, inquit, exaltare super caelos, quia deus es. 
		<parallelism id="17" part="1">sede in caelo, qui pependisti in ligno</parallelism>
		. 
		<parallelism id="17" part="2">iudex exspectaris uenturus, qui exspectatus es iudicatus</parallelism>
		. quis ista credat, nisi illo faciente, qui erigit de terra inopem, et de stercore exaltat pauperem? ille ipse inopem carnem suam erigit, et collocat eam cum principibus populi sui, cum quibus iudicaturus est uiuos et mortuos. cum eis collocauit hanc inopem carnem, quibus dicit: sedebitis super duodecim sedes, iudicantes duodecim tribus Israel. 
	</section>
	<section id="5">
		exaltare ergo super caelos, deus. 
		<parallelism id="18" part="1">iam factum est</parallelism>
		, 
		<parallelism id="18" part="2">iam impletum est</parallelism>
		. sed dicimus, quomodo futurum praedictum est, exaltare super caelos deus; non uidimus, sed credimus: ecce ante oculos nostros est quod sequitur, exaltare super caelos, deus, et super omnem terram gloria tua. 
		<parallelism id="19" part="1">non credat illud</parallelism>
		, qui 
		<parallelism id="19" part="2">non uidet istud</parallelism>
		. quid est enim, et super omnem terram gloria tua? nisi, 
		<parallelism id="20" part="1">super omnem terram ecclesia tua</parallelism>
		, 
		<parallelism id="20" part="2">super omnem terram matrona tua</parallelism>
		, 
		<parallelism id="20" part="3">super omnem terram sponsa tua</parallelism>
		, 
		<parallelism id="21" part="1">dilecta tua</parallelism>
		, 
		<parallelism id="21" part="2">columba tua</parallelism>
		, 
		<parallelism id="21" part="3">coniux tua</parallelism>
		. ipsa est gloria tua, uir quidem, ait apostolus, non debet uelare caput, cum sit imago et gloria dei: mulier autem gloria uiri. si mulier gloria uiri ecclesia gloria Christi.
	</section>
</sermon>
