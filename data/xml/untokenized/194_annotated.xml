<?xml version="1.0" ?>
<sermon id="194">
	<section id="1">
		<parallelism id="1" part="1">audite, filii lucis</parallelism>
		, adoptati in regnum dei; 
		<parallelism id="1" part="2">fratres carissimi, audite</parallelism>
		; audite, et exsultate, iusti, in domino, ut uos rectos possit decere laudatio. 
		<parallelism id="2" part="1">audite quod nostis</parallelism>
		, 
		<parallelism id="2" part="2">recolite quod audistis</parallelism>
		, 
		<parallelism id="2" part="3">amate quod creditis</parallelism>
		, 
		<parallelism id="2" part="4">praedicate quod amatis</parallelism>
		. 
		<parallelism id="3" part="1">sicut anniuersarium celebramus hunc diem</parallelism>
		, 
		<parallelism id="3" part="2">sic huic diei debitum exspectate sermonem</parallelism>
		. natus est Christus, 
		<parallelism id="4" part="1">deus de patre</parallelism>
		, 
		<parallelism id="4" part="2">homo de matre</parallelism>
		. 
		<parallelism id="5" part="1">de patris immortalitate</parallelism>
		, 
		<parallelism id="5" part="2">de matris uirginitate</parallelism>
		. 
		<parallelism id="6" part="1">de patre sine matre</parallelism>
		, 
		<parallelism id="6" part="2">de matre sine patre</parallelism>
		. 
		<parallelism id="7" part="1">de patre sine tempore</parallelism>
		, 
		<parallelism id="7" part="2">de matre sine semine</parallelism>
		. 
		<parallelism id="8" part="1">de patre principium uitae</parallelism>
		, 
		<parallelism id="8" part="2">de matre finis mortis</parallelism>
		. 
		<parallelism id="9" part="1">de patre ordinans omnem diem</parallelism>
		, 
		<parallelism id="9" part="2">de matre consecrans istum diem</parallelism>
		. praemisit enim hominem Ioannem, 
		<parallelism id="10" part="1">qui tunc nasceretur, cum dies inciperent minui</parallelism>
		; et 
		<parallelism id="10" part="2">natus est ipse, cum dies inciperent crescere</parallelism>
		, ut ex hoc praefiguraretur quod ait idem Ioannes, 
		<parallelism id="11" part="1">illum oportet crescere</parallelism>
		, 
		<parallelism id="11" part="2">me autem minui</parallelism>
		. debet enim uita humana 
		<parallelism id="12" part="1">in se deficere</parallelism>
		, 
		<parallelism id="12" part="2">in Christo proficere</parallelism>
		; ut qui uiuunt, iam non sibi uiuant, sed ei qui pro omnibus mortuus est et resurrexit: et dicat unusquisque nostrum quod dicit apostolus, 
		<parallelism id="13" part="1">uiuo autem iam non ego</parallelism>
		, 
		<parallelism id="13" part="2">uiuit uero in me Christus</parallelism>
		. 
		<parallelism id="14" part="1">illum enim oportet crescere</parallelism>
		, 
		<parallelism id="14" part="2">me autem minui</parallelism>
		. 
	</section>
	<section id="2">
		laudant eum condigne omnes angeli eius, quorum cibus aeternus est, incorruptibili eas sagina uiuificans; quia uerbum dei est, 
		<parallelism id="15" part="1">cuius uita uiuunt</parallelism>
		, 
		<parallelism id="15" part="2">cuius aeternitate semper uiuunt</parallelism>
		, 
		<parallelism id="15" part="3">cuius bonitate semper beate uiuunt</parallelism>
		. illi eum condigne laudant, deum apud deum, et dant gloriam in excelsis deo. nos autem plebs eius et oues manuum eius, pro modulo infirmitatis nostrae pacem per bonam uoluntatem reconciliati mereamur. ipsorum enim angelorum uere hodierna uox est, quam nato nobis saluatore exsultando fuderunt: gloria in excelsis deo, et in terra pax hominibus bonae uoluntatis. 
		<parallelism id="16" part="1">laudant ergo illi competenter</parallelism>
		, 
		<parallelism id="16" part="2">laudemus et nos obedienter</parallelism>
		. 
		<parallelism id="17" part="1">sunt illi nuntii eius</parallelism>
		, 
		<parallelism id="17" part="2">sumus et nos pecora eius</parallelism>
		. 
		<parallelism id="18" part="1">impleuit in caelo mensam ipsorum</parallelism>
		, 
		<parallelism id="18" part="2">impleuit in terra praesepe nostrum</parallelism>
		. 
		<parallelism id="19" part="1">plenitudo enim mensae ipsorum est, quia</parallelism>
		 in principio erat uerbum, et uerbum erat apud deum, et deus erat uerbum. 
		<parallelism id="19" part="2">plenitudo praesepii nostri est, quia</parallelism>
		 uerbum caro factum est, et habitauit in nobis. ut enim 
		<parallelism id="20" part="1">panem angelorum manducaret homo</parallelism>
		, 
		<parallelism id="20" part="2">creator angelorum factus est homo</parallelism>
		. 
		<parallelism id="21" part="1">illi laudant uiuendo, nos credendo</parallelism>
		: 
		<parallelism id="21" part="2">illi fruendo, nos petendo</parallelism>
		: 
		<parallelism id="21" part="3">illi capiendo, nos quaerendo</parallelism>
		: 
		<parallelism id="21" part="4">illi intrando, nos pulsando</parallelism>
		. 
	</section>
	<section id="3">
		quis enim hominum omnes thesauros sapientiae et scientiae nouerit in Christo occultos, atque in paupertate carnis eius absconditos? quia propter nos pauper factus est, cum diues esset, ut illius paupertate ditaremur. cum enim mortalitatem assumeret, mortemque consumeret, in paupertate se ostendit: sed diuitias 
		<parallelism id="22" part="1">dilatas promisit</parallelism>
		, non 
		<parallelism id="22" part="2">ablatas amisit</parallelism>
		. quam multa multitudo dulcedinis eius, quam 
		<parallelism id="23" part="1">abscondit timentibus se</parallelism>
		, 
		<parallelism id="23" part="2">perficit autem sperantibus in se</parallelism>
		. ex parte enim scimus, donec ueniat quod perfectum est. cui capiendo ut idonei praestaremur, ille aequalis patri in forma dei, in forma serui factus similis nobis, reformat nos ad similitudinem dei: et 
		<parallelism id="24" part="1">factus filius hominis unicus filius dei</parallelism>
		, 
		<parallelism id="24" part="2">multos filios hominum facit filios dei</parallelism>
		; et 
		<parallelism id="25" part="1">nutritos seruos per uisibilem formam serui</parallelism>
		, 
		<parallelism id="25" part="2">perficit liberos ad uidendam formam dei</parallelism>
		. filii enim dei sumus, et nondum apparuit quid erimus. et scimus quoniam cum apparuerit, similes ei erimus, quoniam uidebimus eum sicuti est. nam qui sunt illi sapientiae scientiaeque thesauri, quae illae diuitiae diuinae, nisi quia sufficiunt nobis? et quae illa multitudo dulcedinis, nisi quia satiat nos? ostende ergo nobis patrem, et sufficit nobis. et in quodam Psalmo quidam 
		<parallelism id="26" part="1">ex nobis</parallelism>
		, 
		<parallelism id="26" part="2">uel in nobis</parallelism>
		, 
		<parallelism id="26" part="3">uel pro nobis</parallelism>
		, ait illi: satiabor, dum manifestabitur gloria tua. ipse autem et pater unum sunt: et qui ipsum uidet, uidet et patrem. ergo dominus uirtutum, ipse est rex gloriae. conuertens nos, ostendet nobis faciem suam; 
		<parallelism id="27" part="1">et salui erimus</parallelism>
		, 
		<parallelism id="27" part="2">et satiabimur</parallelism>
		, 
		<parallelism id="27" part="3">et sufficiet nobis</parallelism>
		. 
	</section>
	<section id="4">
		dicat itaque illi cor nostrum: 
		<parallelism id="28" part="1">quaesiui uultum tuum</parallelism>
		; 
		<parallelism id="28" part="2">uultum tuum, domine, requiram</parallelism>
		; ne auertas faciem tuam a me. et respondeat ipse cordi nostro: 
		<parallelism id="29" part="1">qui diligit me</parallelism>
		, mandata mea custodit: et 
		<parallelism id="29" part="2">qui diligit me</parallelism>
		, diligetur a patre meo; et ego diligam eum, et ostendam me ipsum illi. uidebant utique eum oculis illi quibus hoc dicebat, et sonum uocis eius auribus audiebant, et humano corde hominem cogitabant: sed quod oculus non uidit, nec auris audiuit, nec in cor hominis ascendit, eumdem ipsum se promittebat ostendere diligentibus se. quod donec fiat, donec ostendat nobis quod sufficiat nobis, donec eum fontem uitae potemus et satiemur; interim dum ambulantes per fidem peregrinamur ab eo, dum esurimus et sitimus iustitiam, et formae dei pulchritudinem ineffabili ardore desideramus, formae serui natalem deuoto obsequio celebremus. 
		<parallelism id="30" part="1">nondum contemplari possumus quod genitus est ante luciferum a patre, frequentemus quod nocturnis horis est natus ex uirgine</parallelism>
		. 
		<parallelism id="30" part="2">nondum capimus, quod ante solem permanet nomen eius, agnoscamus in sole positum tabernaculum eius</parallelism>
		. 
		<parallelism id="30" part="3">nondum contuemur unicum permanentem in patre suo, recordemur sponsum procedentem de thalamo suo</parallelism>
		. 
		<parallelism id="30" part="4">nondum idonei sumus conuiuio patris nostri, agnoscamus praesepe domini nostri Iesu Christi</parallelism>
		.
	</section>
</sermon>
