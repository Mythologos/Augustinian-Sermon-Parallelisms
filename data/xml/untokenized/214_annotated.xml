<?xml version="1.0" ?>
<sermon id="214">
	<section id="1">
		tractatus sancti Augustini episcopi de symbolo pro modulo aetatis rudimentorumque nostrorum, pro tyrocinio suscepti muneris atque in uos dilectionis effectu, qui iam ministrantes altari, quo accessuri estis, assistimus, nec ministerio sermonis uos fraudare debemus. apostolus dicit: quoniam si confessus fueris in ore tuo quia dominus est Iesus, et credideris in corde tuo quia dominus illum suscitauit a mortuis, saluus eris. 
		<parallelism id="1" part="1">corde enim creditur ad iustitiam</parallelism>
		, 
		<parallelism id="1" part="2">ore autem confessio fit ad salutem</parallelism>
		. hoc in uobis aedificat symbolum, quod et credere et confiteri debetis, ut salui esse possitis. et ea quidem, quae breuiter accepturi estis, 
		<parallelism id="2" part="1">mandanda memoriae</parallelism>
		 et 
		<parallelism id="2" part="2">ore proferenda</parallelism>
		, non noua uel inaudita sunt uobis. nam in sanctis scripturis et in sermonibus ecclesiasticis ea multis modis posita soletis audire. sed collecta breuiter et in ordinem certum redacta atque constricta tradenda sunt uobis, ut 
		<parallelism id="3" part="1">fides uestra aedificetur</parallelism>
		, et 
		<parallelism id="3" part="2">confessio praeparetur</parallelism>
		, et 
		<parallelism id="3" part="3">memoria non grauetur</parallelism>
		. haec sunt quae 
		<parallelism id="4" part="1">fideliter retenturi</parallelism>
		 estis, et 
		<parallelism id="4" part="2">memoriter reddituri</parallelism>
		. 
	</section>
	<section id="2">
		ista quae breuiter audistis, non solum credere, sed etiam totidem uerbis memoriae commendare et ore proferre debetis. sed quoniam munienda sunt aduersus diuersa sentientes et a diabolo captiuatos, qui insidiatur fidei, cum aduersantur saluti, mementote uos ita credere omnipotentem deum, ut nulla omnino natura sit, quam ipse non condidit. et ideo peccatum punit, quod ipse non fecit, quia eo foedatur natura, quam fecit. omnes ergo uisibiles inuisibilesque creaturas, 
		<parallelism id="5" part="1">quidquid rationabili mente potest esse particeps incommutabilis ueritatis, sicuti angelus et homo</parallelism>
		; 
		<parallelism id="5" part="2">quidquid uiuit et sentit, quamuis careat intellectu, sicut sunt cuncta animalia, in terra, in aquis, in aere, gradientia, reptilia, natatilia, uolatilia</parallelism>
		; 
		<parallelism id="5" part="3">quidquid sine intellectu, sine aliquo sensu, quoquo modo dicitur uiuere, sicut sunt ea quae radicibus figuntur in terra et in auras germinando erumpunt atque consurgunt</parallelism>
		; 
		<parallelism id="5" part="4">quidquid sola corpulentia locum occupat, sicut lapis, atque ipsius mundanae molis quaecumque cernuntur uel etiam tanguntur elementa</parallelism>
		: haec omnia fecit omnipotens, mediis ima et summa coniungens, et uniuersa quae creauit locis congruis temporibusque disponens. fecit autem non ex aliqua materie, quam ipse non fecit. non enim aliena formauit, sed ipse quod formaret instituit. qui enim dicit quod aliquid facere de nihilo non potuerit, quomodo credit quod omnipotens fecerit? sine dubio negat quippe omnipotentem, qui dicit quod mundum deus facere non posset, si unde faceret non haberet. nam quae omnipotentia, ubi tanta indigentia, ut ad sui operis effectum quemadmodum faber peruenire non posset, nisi eum materies quam ipse non instituit adiuuaret? ab his igitur opinionibus et erroribus purget animum, qui credit in omnipotentem deum. illa enim quae dicitur informis rerum materies, formarum capax et subiecta operi creatoris, in omnia est conuertibilis, quae placuerit facere conditori. non eam deus uelut sibi coaeternam, unde mundum fabricaret, inuenit: sed eam ipse ex omnino nihilo, cum rebus quas de illa fecit, instituit. nec fuit ante res ipsas, quae factae uidentur ex ipsa: ac per hoc omnipotens ex nihilo primitus cuncta fecit, cum quibus fecit pariter unde fecit. materies itaque caeli et terrae, sicut haec in principio sunt creata, simul cum ipsis est concreata: nec fuit unde fierent quae deus in principio fecit: et tamen facta sunt quae omnipotens fecit, quae facta composuit, impleuit, ornauit. si enim quae in principio fecit, ex nihilo utique fecit, etiam ex his quae fecit, quidquid uoluerit facere potens est, quia omnipotens est. 
	</section>
	<section id="3">
		nec ideo credant iniqui deum non esse omnipotentem, quia multa contra eius faciunt uoluntatem. quia et cum 
		<parallelism id="6" part="1">faciunt quod non uult</parallelism>
		, hoc 
		<parallelism id="6" part="2">de his faciet ipse quod uult</parallelism>
		. nullo modo igitur omnipotentis uel mutant, uel superant uoluntatem: 
		<parallelism id="7" part="1">siue enim homo iuste damnetur</parallelism>
		, 
		<parallelism id="7" part="2">siue misericorditer liberetur</parallelism>
		, uoluntas omnipotentis impletur. quod ergo non uult omnipotens, hoc solum non potest. utitur ergo malis, non 
		<parallelism id="8" part="1">secundum illorum prauitatem</parallelism>
		, sed 
		<parallelism id="8" part="2">secundum suam rectam uoluntatem</parallelism>
		. nam sicut mali natura sua bona, hoc est, bono eius opere male utuntur, sic ipse bonus etiam eorum malis operibus bene utitur, ne omnipotentis uoluntas aliqua ex parte uincatur. si enim non haberet quod bonus de malis iuste ac bene faceret, nullo modo eos uel nasci uel uiuere sineret; quos malos ipse non fecit, quia homines fecit: quia non peccata quae sunt contra naturam, sed naturas ipsas creauit. malos tamen eos futuros praescius ignorare non potuit: sed, 
		<parallelism id="9" part="1">sicut nouerat quae ipsi essent mala facturi</parallelism>
		, 
		<parallelism id="9" part="2">sic etiam nouerat quae bona de illis esset ipse facturus</parallelism>
		. 
		<parallelism id="10" part="1">quis uerbis explicet</parallelism>
		, 
		<parallelism id="10" part="2">quis aequiperet laudibus</parallelism>
		, quantum nobis bonum contulerit passio saluatoris, cuius in remissionem peccatorum sanguis effusus est? et tamen tantum hoc bonum 
		<parallelism id="11" part="1">per malitiam zabuli</parallelism>
		, 
		<parallelism id="11" part="2">per malitiam Iudaeorum</parallelism>
		, 
		<parallelism id="11" part="3">per malitiam Iudae traditoris</parallelism>
		 impletum est. nec 
		<parallelism id="12" part="1">eis iuste retribuitur bonum</parallelism>
		, quod per illos deus, non ipsi, hominibus contulit: sed 
		<parallelism id="12" part="2">eis iuste retribuitur supplicium</parallelism>
		, quoniam nocere uoluerunt. sicut autem aliquid inuenire potuimus, quod manifestum esset et nobis, quemadmodum deus etiam malis operibus diaboli, Iudaeorum et Iudae traditoris bene usus est ad nostram redemptionem ac salutem: sic in uniuersae creaturae occultis atque abditis sinibus, quos nec oculorum nec mentis acie penetramus, nouit quemadmodum malis deus bene utatur, ut in omnibus quae nascuntur et administrantur in mundo, uoluntas omnipotentis impleatur. 
	</section>
	<section id="4">
		sed quoniam dixi hoc solum omnipotentem non posse, quod non uult, ne quis me temere dixisse arbitretur aliquid omnipotentem non posse, hoc et beatus apostolus dixit: si non credimus, ille fidelis permanet, negare se ipsum non potest. sed quia 
		<parallelism id="13" part="1">non uult</parallelism>
		, 
		<parallelism id="13" part="2">non potest</parallelism>
		, quia et uelle non potest. non enim potest 
		<parallelism id="14" part="1">iustitia uelle facere quod iniustum est</parallelism>
		, aut 
		<parallelism id="14" part="2">sapientia uelle quod stultum est</parallelism>
		, aut 
		<parallelism id="14" part="3">ueritas uelle quod falsum est</parallelism>
		. unde admonemur deum omnipotentem, non hoc solum quod ait apostolus, negare se ipsum non potest, sed multa non posse. et ecce ego dico et eius ueritate dicere audeo, quod negare non audeo: deus omnipotens 
		<parallelism id="15" part="1">non potest mori</parallelism>
		, 
		<parallelism id="15" part="2">non potest mutari</parallelism>
		, 
		<parallelism id="15" part="3">non potest falli</parallelism>
		, 
		<parallelism id="15" part="4">non potest miser fieri</parallelism>
		, 
		<parallelism id="15" part="5">non potest uinci</parallelism>
		. haec atque huiusmodi absit ut possit omnipotens. ac per hoc non solum 
		<parallelism id="16" part="1">ostendit ueritas omnipotentem esse, quod ista non possit</parallelism>
		; sed etiam 
		<parallelism id="16" part="2">cogit ueritas omnipotentem non esse, qui haec possit</parallelism>
		. uolens enim est deus quidquid est; aeternus ergo, et incommutabilis, et uerax, et beatus, et insuperabilis uolens est. si ergo potest esse quod non uult, omnipotens non est; est autem omnipotens; ergo quidquid uult potest. et ideo quod non uult, esse non potest; qui propterea dicitur omnipotens, quoniam quidquid uult potest. de quo et Psalmus dicit: in caelo et in terra omnia quaecumque uoluit fecit. 
	</section>
	<section id="5">deus igitur omnipotens, qui quaecumque uoluit fecit omnia, genuit unicum uerbum per quod facta sunt omnia: sed hoc non de nihilo, sed de se ipso: ideo non fecit, sed genuit. in principio enim fecit caelum et terram: non autem fecit in principio uerbum, quia in principio erat uerbum, et uerbum erat apud deum, et deus erat uerbum. hic est deus de deo. pater autem deus, sed non de deo. hic est filius dei unicus, quia de substantia patris, coaeternus, aequalis patri filius. nullus est alius uerbum deus: non sicut uerbum, cuius sonus et corde cogitari potest, et ore proferri; sed, sicut dictum est, quod breuius et melius dici non potest: deus erat uerbum. apud patrem incommutabiliter manens, et incommutabilis etiam ipse cum patre, de quo dicit apostolus: qui cum in forma dei esset, non rapinam arbitratus est esse aequalis deo. esse quippe aequalem patri, natura illi est, non rapina. sic credimus in Iesum Christum filium dei patris unicum dominum nostrum. </section>
	<section id="6">
		sed quia ille, qui in forma dei non rapinam arbitratus est esse aequalis deo, per quem creati sumus, ut quod perierat quaereret et saluaret, semetipsum exinaniuit, formam serui accipiens, in similitudinem hominum factus, et habitu inuentus ut homo: sic in eum credimus quod natus sit de spiritu sancto et uirgine Maria. utraque enim eius natiuitas mira uere credenda est, et diuinitatis et humanitatis. 
		<parallelism id="17" part="1">illa est de patre sine matre, ista de matre sine patre</parallelism>
		: 
		<parallelism id="17" part="2">illa est sine aliquo tempore, ista in acceptabili tempore</parallelism>
		: 
		<parallelism id="18" part="1">illa aeterna</parallelism>
		, 
		<parallelism id="18" part="2">ista opportuna</parallelism>
		: 
		<parallelism id="19" part="1">illa sine corpore in sinu patris</parallelism>
		, 
		<parallelism id="19" part="2">ista cum corpore, quo non uiolata est uirginitas matris</parallelism>
		: 
		<parallelism id="20" part="1">illa sine ullo sexu</parallelism>
		, 
		<parallelism id="20" part="2">ista sine ullo uirili complexu</parallelism>
		. ideo autem dicimus natum de spiritu sancto et Maria uirgine, quia cum sancta uirgo inquisisset ab angelo: quomodo fiet istud? ille respondit: spiritus sanctus superueniet in te, et uirtus altissimi obumbrabit tibi. deinde addidit: propterea quod nascetur ex te sanctum, uocabitur filius dei. non ait: quod nascetur ex te, uocabitur filius spiritus sancti. susceptus quippe a uerbo totus homo, id est anima rationalis et corpus, ut unus Christus, unus dei filius non tantum uerbum esset, sed uerbum et homo, totum hoc 
		<parallelism id="21" part="1">dei patris est filius propter uerbum</parallelism>
		, et 
		<parallelism id="21" part="2">hominis filius propter hominem</parallelism>
		. 
		<parallelism id="22" part="1">per id quod uerbum est, aequalis est patri</parallelism>
		: 
		<parallelism id="22" part="2">per id quod homo est, maior est pater</parallelism>
		. 
		<parallelism id="23" part="1">et simul cum homine filius dei est, sed propter uerbum, a quo susceptus est homo</parallelism>
		: 
		<parallelism id="23" part="2">et simul cum uerbo filius hominis est, sed propter hominem, qui est susceptus a uerbo</parallelism>
		. propter cuius sanctam in uirginis utero conceptionem, non 
		<parallelism id="24" part="1">concupiscentia carnis urente</parallelism>
		 factam, sed 
		<parallelism id="24" part="2">fidei caritate feruente</parallelism>
		, ideo dicitur natus de spiritu sancto et uirgine Maria: ut unum eorum pertineat, non 
		<parallelism id="25" part="1">ad gignentem</parallelism>
		, sed 
		<parallelism id="25" part="2">ad sanctificantem</parallelism>
		, alterum uero ad concipientem atque parientem. propterea, inquit, quod nascetur ex te sanctum, uocabitur filius dei. quia sanctum, ideo de spiritu sancto; quia nascetur ex te, ideo de uirgine Maria; quia filius dei, ideo uerbum caro factum. 
	</section>
	<section id="7">
		oportebat autem ut in homine assumpto, non solum inuisibilis uideretur et patri coaeternus temporaliter nasceretur, uerum etiam 
		<parallelism id="26" part="1">incontrectabilis teneretur</parallelism>
		, 
		<parallelism id="26" part="2">insuperabilis ligno suspenderetur</parallelism>
		, 
		<parallelism id="26" part="3">inuiolabilis clauis configeretur</parallelism>
		, et uita et inmortalitas in cruce moreretur, in monumento sepeliretur: hoc totum dei filius dominus noster Iesus Christus. unde consequens est, ut eumdem ipsum filium dei unigenitum dominum nostrum Iesum Christum, non solum hominem ex homine natum, uerum etiam usque ad mortem et sepulturam humana passum, 
		<parallelism id="27" part="1">et corde credamus ad iustitiam</parallelism>
		 
		<parallelism id="27" part="2">et ore confiteamur ad salutem</parallelism>
		. cum enim sit totus filius dei unicus dominus noster Iesus Christus uerbum et homo, atque ut expressius dicam, uerbum, anima, et caro; ad totum refertur quod in sola anima tristis fuit usque ad mortem, quia filius dei unicus Iesus Christus tristis fuit: 
		<parallelism id="28" part="1">ad totum refertur quod in solo homine crucifixus est, quoniam filius dei unicus Iesus Christus crucifixus est</parallelism>
		: 
		<parallelism id="28" part="2">ad totum refertur quod in sola carne sepultus est, quoniam unicus filius dei dominus noster Iesus Christus sepultus est</parallelism>
		. ex quo enim coepimus dicere credere nos in Iesum Christum filium eius unicum dominum nostrum, ex illo quidquid aliud de illo dicimus, non subauditur nisi Iesus Christus filius dei unicus dominus noster. nec miremini: sic enim dicimus filium dei unicum Iesum Christum dominum nostrum sepultum, cum sola eius caro sepulta sit, quemadmodum uerbi gratia dicimus apostolum Petrum hodie iacere in sepulcro, cum et illud uerissime dicamus eum in requie cum Christo gaudere. eumdem quippe apostolum dicimus: non enim duo apostoli Petri, sed unus est. eumdem ipsum ergo dicimus, 
		<parallelism id="29" part="1">et in solo corpore iacere in sepulcro</parallelism>
		, 
		<parallelism id="29" part="2">et in solo spiritu gaudere cum Christo</parallelism>
		. additur autem: sub Pontio Pilato: 
		<parallelism id="30" part="1">siue unde colligatur temporis ueritas</parallelism>
		, 
		<parallelism id="30" part="2">siue unde Christi plus commendetur humilitas</parallelism>
		, quod sub homine iudice sit tanta perpessus, qui iudex uiuorum et mortuorum est cum tanta potestate uenturus. 
	</section>
	<section id="8">
		tertia uero die resurrexit in carne uera, sed nequaquam ulterius moritura. hoc discipuli eius oculis manibusque probauerunt, nec eorum fidem deciperet tanta bonitas, nec falleret ueritas. sed propter breuitatem cito subiungitur quod ascendit in caelum. nam quadraginta diebus fuit cum discipulis suis, ne tam magnum resurrectionis eius miraculum, si eorum oculis cito subtraheretur, ludificatio putaretur. ubi nunc sedet ad dexteram patris: quod fidei oculis prudenter debemus intueri, ne arbitremur in aliqua sede immobiliter fixum, ut ei stare uel ambulare non liceat. non enim quia Stephanus sanctus eum stantem uidere se dixit, ideo uel ille falsum uidit, uel symboli huius uerba turbauit. 
		<parallelism id="31" part="1">absit hoc putare</parallelism>
		, 
		<parallelism id="31" part="2">absit hoc dicere</parallelism>
		. sed illius habitatio in excelsa et ineffabili beatitudine ita significata est, ut illic sedere diceretur. unde etiam sedes habitationes dicuntur, uelut cum interrogamus ubi sit aliquis, et respondetur: in sedibus suis. et de seruis dei maxime ac saepissime dicitur: tot annos ille in illo uel in illo monasterio sedit: hoc est, requieuit, commoratus est, habitauit. nec sancta scriptura hoc genus locutionis ignorat. ille quippe Semei a rege Salomone in Hierusalem ciuitate iussus habitare, addita comminatione, ut, si quando inde auderet exire, poenas debitas lueret, per tres ibi annos sedisse perhibetur, quod intellegitur habitasse. dextera uero ipsa patris non ita dicitur secundum humani corporis formam, tamquam filio sit ipse ad sinistram, si ei secundum istos corporeos situs habitusque membrorum filius sit conlocatus dextera. sed dextera dei dicitur honoris et felicitatis inenarrabilis celsitudo, sicut de sapientia dictum legitur: sinistra eius sub capite meo, et dexetera eius amplectitur me. si enim 
		<parallelism id="32" part="1">subter iacuerit terrena commoditas</parallelism>
		, tum 
		<parallelism id="32" part="2">desuper amplectitur aeterna felicitas</parallelism>
		. 
	</section>
	<section id="9">
		de sublimi ergo habitatione caelorum, ubi nunc est eius etiam immortale iam corpus, dominus noster Iesus Christus ad iudicandos uiuos mortuosque uenturus est, secundum euidentissimum angelicum testimonium, quod scriptum est in actibus apostolorum. intuentes enim discipuli ascendentem in caelum, et eum suspensis aspectibus deducentes, audierunt angelos dicere: uiri Galilaei, quid hic statis? hic Iesus, qui receptus est a uobis, sic ueniet, quemadmodum uidistis eum euntem in caelum. repressa est multa et diuersa continens humana praesumptio. in ea forma iudicabit Christus, in qua iudicatus est. sic enim eum uiderunt apostoli ascendere in caelum, quando audierunt sic esse uenturum. illa forma erit conspicua 
		<parallelism id="33" part="1">uiuis et mortuis</parallelism>
		, 
		<parallelism id="33" part="2">bonis et malis</parallelism>
		: siue bonos intellegamus nomine appellatos esse uiuorum, malosque mortuorum; siue illos uiuos accipiamus, quos nondum finisse istam uitam inueniet eius aduentus, mortuos autem quos eius praesentia suscitabit, sicut ipse in euangelio loquitur dicens: ueniet hora, quando omnes qui sunt in monumentis, audient uocem eius, et procedent qui bene fecerunt in resurrectionem uitae, qui male egerunt in resurrectionem iudicii. et illi uidebunt in forma hominis in quem crediderunt, et illi quem contempserunt. formam uero dei, qua aequalis est patri, impii non uidebunt. tolletur enim impius, sicut dicit propheta, ne uideat claritatem domini. et: beati mundi cordes, quia ipsi deum uidebunt. haec de Iesu Christo filio dei unico domino nostro satis dicta sint. 
	</section>
	<section id="10">
		credimus etiam in spiritum sanctum, 
		<parallelism id="34" part="1">de patre procedentem, nec tamen filium</parallelism>
		: 
		<parallelism id="34" part="2">super filium manentem, nec filii patrem</parallelism>
		: 
		<parallelism id="34" part="3">de filii accipientem, nec tamen filii filium</parallelism>
		: sed spiritum patris et filii, spiritum sanctum et ipsum deum. non enim haberet tale templum, si non esset deus. unde dicit apostolus: nescitis quia corpora uestra templum in uobis spiritus sancti est, quem habetis a deo? non creaturae templum, sed creatoris. absit enim a nobis, ut templum simus creaturae, cum dicat apostolus: templum enim dei sanctum est, quod estis uos. in hac trinitate non est aliud alio maius aut minus, 
		<parallelism id="35" part="1">nulla operum separatio</parallelism>
		, 
		<parallelism id="35" part="2">nulla dissimilitudo substantiae</parallelism>
		. 
		<parallelism id="36" part="1">unus pater deus</parallelism>
		, 
		<parallelism id="36" part="2">unus filius deus</parallelism>
		, 
		<parallelism id="36" part="3">unus spiritus sanctus deus</parallelism>
		. nec tamen pater et filius et spiritus sanctus tres dii, sed unus deus: ita ut non sit ipse pater qui filius, nec filius sit qui pater, nec spiritus sanctus sit aut pater aut filius; sed 
		<parallelism id="37" part="1">pater filii pater</parallelism>
		, et 
		<parallelism id="37" part="2">filius patris filius</parallelism>
		, et 
		<parallelism id="37" part="3">spiritus sanctus patris et filii spiritus</parallelism>
		: et singulus quisque deus, et ipsa trinitas unus deus. haec fides imbuat corda uestra, et confessionem dirigat. hoc audiendo credite, ut intellegatis; ut quod creditis, intellegere proficiendo ualeatis. 
	</section>
	<section id="11">sanctam quoque ecclesiam, matrem uestram, tamquam supernam Hierusalem sanctam ciuitatem dei, honorate, diligite, praedicate. ipsa est quae in hac fide, quam audistis, fructificat et crescit in uniuerso mundo, ecclesia dei uiui, columna et firmamentum ueritatis: quae malos in fine separandos, a quibus interim discedit disparilitate morum, tolerat in communione sacramentorum. haec propter sua frumenta inter paleam modo gementia, quorum in nouissima uentilatione massa horreis debita declarabitur, claues accipit regni caelorum, ut in illa per sanguinem Christi, operante spiritu sancto, fiat remissio peccatorum. in hac ecclesia reuiuescit anima, quae mortua fuerat peccatis, ut conuiuificetur Christo, cuius gratia sumus salui facti. </section>
	<section id="12">
		sed nec de ista carne mortali, quod resurrectura sit in saeculi fine, dubitare debemus. oportet enim 
		<parallelism id="38" part="1">corruptibile hoc induere incorruptionem</parallelism>
		, et 
		<parallelism id="38" part="2">mortale hoc induere inmortalitatem</parallelism>
		. 
		<parallelism id="39" part="1">seminatur in corruptione, surget in incorruptione</parallelism>
		: 
		<parallelism id="39" part="2">seminatur in contumelia, surget in gloria</parallelism>
		: 
		<parallelism id="40" part="1">seminatur corpus animale</parallelism>
		, 
		<parallelism id="40" part="2">surget corpus spiritale</parallelism>
		. haec est christiana, haec catholica, haec apostolica fides. credite Christo dicenti: capillus capitis uestri non peribit, et infidelitate depulsa, quanti ualeatis, potius cogitate. quid enim nostrum a redemptore nostro contemni potest, quorum capillus contemni non potest? aut quomodo dubitabimus quod animae et carni nostrae uitam sit daturus aeternam, qui pro nobis animam et carnem et suscepit in qua moreretur, et posuit cum moreretur, et recepit ne mors timeretur? omnia, quae traduntur in symbolo, pro modulo misterii mei uestrae exposui caritati. quod ideo symbolum dicitur, quia ibi nostrae societatis fides placita continetur, et eius confessione tamquam signo dato christianus fidelis agnoscitur.
	</section>
</sermon>
