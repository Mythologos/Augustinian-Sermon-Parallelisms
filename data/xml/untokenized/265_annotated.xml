<?xml version="1.0" ?>
<sermon id="265">
	<section id="1">
		solemnitate diei huius 
		<parallelism id="1" part="1">admonemus scientes</parallelism>
		, 
		<parallelism id="1" part="2">instruimus negligentes</parallelism>
		. ascensum domini in caelum hodie solemniter celebramus. dominus enim saluator noster, 
		<parallelism id="2" part="1">posito corpore</parallelism>
		, et 
		<parallelism id="2" part="2">recepto corpore</parallelism>
		, posteaquam resurrexit a mortuis, 
		<parallelism id="3" part="1">exhibuit se discipulis uiuentem</parallelism>
		, 
		<parallelism id="3" part="2">quem desperauerant morientem</parallelism>
		. posteaquam se reddidit 
		<parallelism id="4" part="1">oculis intuendum</parallelism>
		, 
		<parallelism id="4" part="2">manibus contrectandum</parallelism>
		, 
		<parallelism id="5" part="1">aedificans fidem</parallelism>
		, 
		<parallelism id="5" part="2">exhibendo ueritatem</parallelism>
		; quoniam parum fuit humanae fragilitati et infirmae trepidationi tam magnum miraculum uno die exhibere, et inde subtrahere; conuersatus est cum eis in terra, sicut audiuimus, cum liber actuum apostolorum legeretur, conuersatus est cum eis in terra quadraginta diebus, 
		<parallelism id="6" part="1">intrans et exiens</parallelism>
		, 
		<parallelism id="6" part="2">manducans et bibens</parallelism>
		: ut 
		<parallelism id="7" part="1">exhiberet ueritatem</parallelism>
		, non quod 
		<parallelism id="7" part="2">haberet necessitatem</parallelism>
		. ipso ergo quadragesimo die, quem hodie celebramus, eis uidentibus, et uidendo deducentibus, ascendit in caelum. 
	</section>
	<section id="2">
		tunc ergo posteaquam id quod uidebant ascendere mirabantur, sursum tamen ire gaudebant; capitis enim praecessio, spes membrorum est; audierunt et angelicam uocem, uiri Galilaei, quid statis aspicientes in caelum? hic Iesus sic ueniet, quemadmodum uidistis eum euntem in caelum. quid est, sic ueniet? in ea forma ueniet: ut impleatur quod scriptum est, uidebunt in quem pupugerunt. sic ueniet. 
		<parallelism id="8" part="1">ad homines ueniet</parallelism>
		, 
		<parallelism id="8" part="2">homo ueniet</parallelism>
		; sed 
		<parallelism id="8" part="3">deus homo ueniet</parallelism>
		. ueniet uerus homo et deus, ut faciat homines deos. 
		<parallelism id="9" part="1">ascendit iudex caeli</parallelism>
		, 
		<parallelism id="9" part="2">sonuit praeco caeli</parallelism>
		. 
		<parallelism id="10" part="1">bonam causam habeamus</parallelism>
		, ut 
		<parallelism id="10" part="2">futurum iudicium non timeamus</parallelism>
		. ascendit enim: uiderunt qui nobis nuntiauerunt. qui non uiderunt, crediderunt: alii non credentes irriserunt. non enim omnium est fides. et quia non omnium est fides, et nouit dominus qui sunt eius, quid disceptamus quod ascendit in caelum deus? miremur potius quia descendit in infernum deus. 
		<parallelism id="11" part="1">mortem Christi miremur</parallelism>
		, 
		<parallelism id="11" part="2">resurrectionem uero laudemus potius quam miremur</parallelism>
		. 
		<parallelism id="12" part="1">perditio nostra, peccatum nostrum</parallelism>
		: 
		<parallelism id="12" part="2">sanguis Christi, pretium nostrum</parallelism>
		. 
		<parallelism id="12" part="3">resurrectio Christi, spes nostra</parallelism>
		: 
		<parallelism id="12" part="4">aduentus Christi, res nostra</parallelism>
		. ille ergo qui est ad dexteram patris, exspectandus est donec ueniat. dicat anima nostra sitiens illi: quando ueniet? et, sitiuit anima mea ad deum uiuum. quando ueniet? ueniet: sed quando ueniet? optas ut ueniat: utinam paratum te inueniat. 
	</section>
	<section id="3">
		uerumtamen ne putemus nos solos habere hoc desiderium de domino nostro, ut dicamus, quando ueniet? habuerunt hoc desiderium et discipuli eius. si possem uobis dicere inhiantibus, exspectantibus, suspensis, nosse cupientibus, quando ueniat dominus deus noster, si possem uobis dicere, qualis uobis uiderer? sed si hoc ex me non uos speratis audire posse; qui si speratis, desipitis: ipsum certe dominum Iesum Christum in corpore praesentem, uiuentem, loquentem, si ante oculos uestros et ante manus uestras haberetis, scio quia prae isto desiderio interrogaretis, et diceretis ei: domine, quando uenturus es? discipuli ipsi dominum Iesum Christum praesentem interrogauerunt. non potestis interrogare quod interrogauerunt, audite quod audierunt. etenim illi tunc erant, nos nondum eramus: quibus tamen si credamus, et nobis interrogauerunt, et nobis audierunt. ergo discipuli Christi deducturi aspectu ascensurum Christum interrogauerunt, et dixerunt ei: domine, si hoc tempore praesentaberis? cui dicebant? quem praesentem uidebant. si hoc tempore praesentaberis? et quid est illud? 
		<parallelism id="13" part="1">nonne praesentem uidebant</parallelism>
		? 
		<parallelism id="13" part="2">nonne praesentem audiebant</parallelism>
		? 
		<parallelism id="13" part="3">nonne praesentem etiam tangebant</parallelism>
		? quid est hoc, si hoc tempore praesentaberis? nisi quia nouerant praesentia Christi futurum iudicium, ut uideretur a suis et ab alienis? nam quando resurrexit, non est uisus nisi a suis. hoc ergo sciebant, et fide retinebant, futurum esse tempus quando iudicatus iudicaret, quando reprobatus probaret et reprobaret; quando conspicuus utrique hominum generi alios poneret ad dexteram, alios ad sinistram, 
		<parallelism id="14" part="1">dicturus quod utrique audirent</parallelism>
		, 
		<parallelism id="14" part="2">oblaturus quod non utrique acciperent</parallelism>
		, 
		<parallelism id="14" part="3">comminaturus quod non utrique pertimescerent</parallelism>
		. sciebant futurum; sed quando, quaerebant. si hoc tempore praesentaberis? non utique nobis; nam et modo uidemus te: sed praesentaberis etiam his qui non crediderunt in te. si hoc tempore praesentaberis, dic nobis, et quando regnum Israel? hoc quaesierunt, si hoc tempore praesentaberis, et quando regnum Israel? quod regnum? de quo dicimus: ueniat regnum tuum. quod regnum? de quo audituri sunt ad dexteram positi: uenite, benedicti patris mei, percipite regnum quod uobis paratum est ab origine mundi. quando dicturus est etiam sinistris: ite in ignem aeternum, qui paratus est diabolo et angelis eius. 
		<parallelism id="15" part="1">terribilis uox</parallelism>
		, 
		<parallelism id="15" part="2">tremenda uox</parallelism>
		: sed, in memoria aeterna erit iustus: ab auditu malo non timebit. 
		<parallelism id="16" part="1">istis hoc</parallelism>
		, 
		<parallelism id="16" part="2">illis illud</parallelism>
		: 
		<parallelism id="17" part="1">in utroque uerax</parallelism>
		, quia 
		<parallelism id="17" part="2">in utroque iustus</parallelism>
		. 
	</section>
	<section id="4">
		sed quod quaerebant, si audierunt, audiamus: si non audierunt, 
		<parallelism id="18" part="1">quod audierunt teneamus</parallelism>
		; et 
		<parallelism id="18" part="2">quod uenturum est, non timeamus</parallelism>
		. domine, si hoc tempore praesentaberis? et nos aestimantes nos praesentem uidere dominum in corpore constitutum, dicamus illi, domine, si hoc tempore praesentaberis, et quando regnum Israel? 
		<parallelism id="19" part="1">quando regnum tuorum</parallelism>
		, 
		<parallelism id="19" part="2">quando regnum humilium</parallelism>
		, 
		<parallelism id="19" part="3">quamdiu typhus superborum</parallelism>
		? certe 
		<parallelism id="20" part="1">hoc est quod quaerebatis</parallelism>
		, 
		<parallelism id="20" part="2">hoc est quod audire desiderabatis</parallelism>
		. uideamus quid responderit. non dedignentur audire agni, quod audierunt arietes. audiamus quid dixit ipse dominus. quibus? Petro, Ioanni, Andreae, Iacobo, ceteris tantis et talibus, tam dignis: sed quos inuenit indignos, et fecit dignos. quid eis respondit dicentibus, si hoc tempore praesentaberis, et quando regnum Israel? non est uestrum scire tempora, quae pater posuit in sua potestate. quid est hoc? dicitur Petro, non est uestrum: et dicis tu, meum est? non est uestrum scire tempora, quae pater posuit in sua potestate. quod creditis, bene creditis: quia uenturum est. quando uenturum sit, quid ad te? quando uenerit, praepara te. non est uestrum scire tempora, quae pater posuit in sua potestate. 
		<parallelism id="21" part="1">curiositas abscedat</parallelism>
		, 
		<parallelism id="21" part="2">pietas succedat</parallelism>
		. quid ad te quando ueniet? sic uiue, quasi hodie uenturum sit; et non timebis, cum uenerit. 
	</section>
	<section id="5">
		uidete autem ordinem et disciplinam 
		<parallelism id="22" part="1">magistri boni</parallelism>
		, 
		<parallelism id="22" part="2">magistri singularis</parallelism>
		, 
		<parallelism id="22" part="3">magistri solius</parallelism>
		. 
		<parallelism id="23" part="1">non dixit quod interrogauerunt</parallelism>
		, et 
		<parallelism id="23" part="2">dixit quod non interrogauerunt</parallelism>
		. sciebat enim quod interrogauerunt non eis expedire ut nossent: quod autem sciebat eis expedire, etiam non eis interrogantibus dixit. non est uestrum scire, inquit, tempora. quo tibi tempora? hoc agitur ut euadas tempora, et quaeris tempora. non est uestrum scire tempora, quae pater posuit in sua potestate. et quasi diceretur ei, et quid est nostrum? modo audiamus quid ad nos maxime pertineat, modo audiamus. quaesitum est quod non oporteat dici: sed dictum est quod oporteat audiri. non est uestrum scire tempora, quae pater posuit in sua potestate. sed quid est uestrum scire? 
	</section>
	<section id="6">
		sed accipietis uirtutem spiritus sancti superuenientem in uos, et eritis mihi testes. ubi? in Ierusalem. consequens erat ut hoc audiremus: his enim uerbis 
		<parallelism id="24" part="1">ecclesia praedicatur</parallelism>
		, 
		<parallelism id="24" part="2">ecclesia commendatur</parallelism>
		, 
		<parallelism id="25" part="1">unitas annuntiatur</parallelism>
		, 
		<parallelism id="25" part="2">diuisio accusatur</parallelism>
		. apostolis dictum est, et eritis mihi testes. 
		<parallelism id="26" part="1">fidelibus dicitur</parallelism>
		, 
		<parallelism id="26" part="2">uasis dei dicitur</parallelism>
		, 
		<parallelism id="26" part="3">uasis misericordiae dicitur</parallelism>
		, eritis mihi testes. ubi? in Ierusalem, ubi occisus sum: et in tota Iudaea et Samaria, et usque in fines terrae. 
		<parallelism id="27" part="1">ecce quod audite</parallelism>
		, 
		<parallelism id="27" part="2">ecce quod tenete</parallelism>
		. 
		<parallelism id="28" part="1">sponsa estote</parallelism>
		, et 
		<parallelism id="28" part="2">sponsum securi exspectate</parallelism>
		. sponsa ecclesia est. ubi futura praedicata est, quam illi testes annuntiarent; ubi futura praedicata est? multi enim dicturi sunt, ecce hic est. audirem, si non et alius diceret, ecce hic est. quid tu dicis? ecce hic est. iam ibam: sed reuocat alius simili uoce; ecce hic est. 
		<parallelism id="29" part="1">tu ex una parte, ecce hic est</parallelism>
		: 
		<parallelism id="29" part="2">alius ex parte alia, ecce hic est</parallelism>
		. 
		<parallelism id="30" part="1">dominum interrogemus</parallelism>
		, 
		<parallelism id="30" part="2">dominum interpellemus</parallelism>
		. 
		<parallelism id="31" part="1">sileant partes</parallelism>
		, 
		<parallelism id="31" part="2">totum audiamus</parallelism>
		. dicit 
		<parallelism id="32" part="1">unus ex uno angulo, ecce hic est</parallelism>
		: 
		<parallelism id="32" part="2">alius ex alio angulo, non, sed ecce hic est</parallelism>
		. tu, domine, dic: tu 
		<parallelism id="33" part="1">assere quam redemisti</parallelism>
		, 
		<parallelism id="33" part="2">ostende quam dilexisti</parallelism>
		. ad nuptias tuas inuitati sumus, ostende sponsam tuam, ne uota tua litigando turbemus. 
		<parallelism id="34" part="1">dicit plane</parallelism>
		, 
		<parallelism id="34" part="2">ostendit plane</parallelism>
		: 
		<parallelism id="35" part="1">non deserit inquirentes</parallelism>
		, 
		<parallelism id="35" part="2">non amat litigantes</parallelism>
		. dicit discipulis suis, et 
		<parallelism id="36" part="1">non quaerentibus dicit</parallelism>
		; quia 
		<parallelism id="36" part="2">contendentibus contradicit</parallelism>
		. et ideo fortasse hoc ab apostolis nondum quaerebatur, quia grex Christi nondum a latronibus diuidebatur. nos experti dolores diuisionis, studiose coagulum quaeramus unitatis. 
		<parallelism id="37" part="1">apostoli quaerunt tempus iudicii</parallelism>
		, et 
		<parallelism id="37" part="2">dominus respondet locum ecclesiae</parallelism>
		. non respondit quod quaesierunt, sed nostros praeuidebat dolores. eritis, inquit, mihi testes in Ierusalem. parum est. non pro hoc tantum pretium dedisti, ut hoc solum emeres. in Ierusalem. dic adhuc, et usque in fines terrae. uenisti ad fines: quare contentiones non finis? nemo mihi dicat iam, ecce hic est: non, sed ecce hic. 
		<parallelism id="38" part="1">sileat humana praesumptio</parallelism>
		, 
		<parallelism id="38" part="2">audiatur diuina praedicatio</parallelism>
		, 
		<parallelism id="38" part="3">teneatur uera promissio</parallelism>
		: in Ierusalem, et in tota Iudaea et Samaria, et usque in fines terrae. his dictis, nubes suscepit eum. iam non opus erat, ut aliquid adderetur, ne aliunde cogitaretur. 
	</section>
	<section id="7">
		fratres, pro magno audiri solent uerba nouissima parentis ituri in sepulcrum, et contemnuntur domini uerba nouissima ascendentis in caelum? existimemus dominum nostrum testamentum scripsisse, et in testamento suo nouissima uerba posuisse. praeuidit enim malorum filiorum futura litigia, praeuidit homines partes sibi conantes facere de possessione aliena. 
		<parallelism id="39" part="1">quare enim non diuidant, quod non emerunt</parallelism>
		? 
		<parallelism id="39" part="2">quare non concidant, pro quo pretium non dederunt</parallelism>
		? sed ille tunicam desuper textam nusquam consutilem diuidi noluit: sorte prouenit. 
		<parallelism id="40" part="1">in illa ueste unitas commendata est</parallelism>
		, 
		<parallelism id="40" part="2">in illa ueste caritas praedicata est</parallelism>
		, ipsa est, desuper texta. 
		<parallelism id="41" part="1">de terra est cupiditas</parallelism>
		, 
		<parallelism id="41" part="2">desuper caritas</parallelism>
		. agite, fratres: 
		<parallelism id="42" part="1">testamentum scripsit dominus</parallelism>
		, 
		<parallelism id="42" part="2">nouissima uerba posuit</parallelism>
		. uidete, obsecro uos, et moueat uos quomodo et nos, moueat, si fieri potest. 
	</section>
	<section id="8">
		duae sunt glorificationes secundum suscepti hominis formam: 
		<parallelism id="43" part="1">una, qua surrexit a mortuis tertio die</parallelism>
		; 
		<parallelism id="43" part="2">alia, qua ascendit in caelum ante oculos discipulorum suorum</parallelism>
		. duae sunt istae, quae commendantur, glorificationes eius iam factae. restat una et ipsa in conspectu hominum, cum se iudicio praesentabit. de spiritu sancto hoc erat dictum per Ioannem euangelistam: spiritus autem nondum fuerat datus, quia Iesus nondum erat glorificatus. spiritus autem nondum fuerat datus: quare nondum fuerat datus? quia Iesus nondum erat glorificatus. exspectabatur ergo, ut glorificato Iesu daretur spiritus. meritoque bis glorificatus, resurgendo et ascendendo, bis dedit spiritum. unum dedit, et unus dedit, unitati dedit, et tamen bis dedit. primo posteaquam resurrexit, dixit discipulis suis: accipite spiritum sanctum. et insufflauit in faciem eorum. habes semel. deinde promittit adhuc se missurum spiritum sanctum, et dicit, accipietis uirtutem spiritus sancti superuenientem in uos: et alio loco, in ciuitate sedete: ego enim impleam promissionem patris, quam audistis, inquit, ex ore meo. posteaquam ascendit, decem diebus ibi factis misit spiritum sanctum: ipse est solemnis futurus pentecostes. 
	</section>
	<section id="9">
		uidete, fratres mei. quaerat a me aliquis, quare bis dedit spiritum sanctum? multi multa dixerunt, et sicut homines quaesierunt: et aliquid dixerunt quod non est contra fidem; alius hoc, alius illud, utrumque quod non excederet regulam ueritatis. si dicam me scire quare bis dederit, mentiar uobis. nescio. qui se dicit scire quod nescit, temerarius est: qui se negat scire quod scit, ingratus est. ergo fateor uobis, quare bis dederit dominus spiritum sanctum, adhuc quaero: ad aliquid certius peruenire cupio. adiuuet me dominus orantibus uobis, ut quod donare dignatur, et uobis non taceatur. ergo nescio. quid tamen existimem nondum sciens, nondum pro certo tenens, sicut certissimum teneo dedisse; quid ergo existimem, non tacebo. si hoc est, confirmet dominus: si aliud est quod uerius appareat, donet dominus. ergo arbitror, sed arbitror, ideo bis datum esse spiritum sanctum, ut commendarentur duo praecepta caritatis. 
		<parallelism id="44" part="1">duo sunt enim praecepta</parallelism>
		, et 
		<parallelism id="44" part="2">una est caritas</parallelism>
		: diliges dominum deum tuum ex toto corde tuo, et ex tota anima tua: et, diliges proximum tuum, tanquam te ipsum. in his duobus praeceptis tota lex pendet et prophetae. 
		<parallelism id="45" part="1">una caritas, et duo praecepta</parallelism>
		: 
		<parallelism id="45" part="2">unus spiritus, et duo data</parallelism>
		. 
		<parallelism id="46" part="1">non enim alius datus est prius, et alius datus est postea</parallelism>
		: quia 
		<parallelism id="46" part="2">non alia caritas diligit proximum, quam illa quae diligit deum</parallelism>
		. non ergo alia caritas est. qua caritate proximum, ipsa caritate diligimus et deum. sed quia aliud est deus, aliud proximus; una caritate diliguntur, non sunt tamen unum qui diliguntur: quia ergo magna est primitus commendanda dilectio dei, secunda dilectio proximi; a secunda autem incipitur, ut ad primam perueniatur: si enim fratrem quem uides non diligis; deum quem non uides, quomodo diligere poteris? ideo forte informans nos ad dilectionem proximi, dedit in terra conspicuus et proximis proximus spiritum sanctum, insufflando in faciem eorum; et ab hac maxime caritate quae in caelis est, de caelo misit spiritum sanctum. 
		<parallelism id="47" part="1">spiritum sanctum accipe in terra, et diligis fratrem</parallelism>
		: 
		<parallelism id="47" part="2">accipe de caelo, et diligis deum</parallelism>
		. quia et in terra quod accepisti, de caelo est. in terra Christus dedit, sed de caelo est quod dedit. ille enim dedit, qui de caelo descendit. hic inuenit cui daret, sed inde attulit quod daret. 
	</section>
	<section id="10">quid est ergo, fratres? an forte commemoro et hoc, quomodo caritas ad spiritum sanctum pertineat? Paulum audite: non solum autem, inquit, sed et gloriamur in tribulationibus: scientes quia tribulatio patientiam operatur, patientia probationem, probatio uero spem; spes autem non confundit: quia caritas dei diffusa est in cordibus nostris. unde caritas dei diffusa est in cordibus nostris? unde? quid tibi dabas? quid quasi de tuo praesumebas; quid enim habes quod non accepisti? ergo unde, nisi quod sequitur, per spiritum sanctum qui datus est nobis? </section>
	<section id="11">
		caritas ista non tenetur, nisi in unitate ecclesiae. non illam habent diuisores: sicut dicit apostolus Iudas, hi sunt qui se ipsos segregant, animales, spiritum non habentes. qui se ipsos segregant: quare segregant? quia animales, spiritum non habentes. ideo defluunt, quia coagulum non habent caritatis. ipsa caritate plena est gallina illa propter pullos infirmata, cum pullis 
		<parallelism id="48" part="1">humilians uocem suam</parallelism>
		, 
		<parallelism id="48" part="2">extendens alas suas</parallelism>
		: quoties, inquit, uolui colligere filios tuos? colligere, non diuidere. quia habeo, inquit, alias oues, quae non sunt de hoc ouili: oportet me et ipsas adducere, ut sit unus grex et unus pastor. merito non audiuit fratrem contra fratrem interpellantem, et dicentem, domine, dic fratri meo diuidat mecum haereditatem. domine, inquit, dic fratri meo. quid? diuidat mecum haereditatem. et dominus: dic, homo. quare enim uis diuidere, nisi quia homo? cum enim dicit alius, ego sum Pauli; alius autem, ego Apollo: nonne homines estis? dic, homo, quis constituit me diuisorem haereditatis inter uos? colligere ueni, non diuidere. ideo, inquit, dico uobis, cauete ab omni cupiditate. cupiditas enim cupit diuidere, sicut caritas colligere. quid est autem, cauete ab omni cupiditate, nisi, implemini caritate? nos caritatem pro captu nostro habentes, interpellamus dominum contra fratrem, sicut et ille contra fratrem: sed 
		<parallelism id="49" part="1">non hac uoce</parallelism>
		, 
		<parallelism id="49" part="2">non hac postulatione</parallelism>
		. 
		<parallelism id="50" part="1">ille enim dicit: domine, dic fratri meo diuidat mecum haereditatem</parallelism>
		. 
		<parallelism id="50" part="2">nos dicimus: domine, dic fratri meo teneat mecum haereditatem</parallelism>
		. 
	</section>
	<section id="12">
		uidete ergo, fratres, quid maxime diligatis, quid fortiter teneatis. 
		<parallelism id="51" part="1">glorificatus dominus resurgendo, commendat ecclesiam</parallelism>
		: 
		<parallelism id="51" part="2">glorificandus ascendendo, commendat ecclesiam</parallelism>
		: spiritum sanctum mittens de caelis commendat ecclesiam. resurgens enim, quid dicit discipulis suis? haec dicebam uobis, cum adhuc essem apud uos, quia oportebat impleri omnia quae scripta sunt in lege, et prophetis, et Psalmis de me. et tunc aperuit illis sensum, ut intelligerent scripturas, et dixit eis, quoniam sic scriptum est, et sic oportebat Christum pati, et resurgere a mortuis tertio die. ubi est ecclesiae commendatio? et praedicari in nomine eius poenitentiam et remissionem peccatorum. et hoc ubi? per omnes gentes, incipientibus ab Ierusalem. 
		<parallelism id="52" part="1">hoc resurrectione glorificatus</parallelism>
		. 
		<parallelism id="52" part="2">quid ascensione glorificandus</parallelism>
		? quod audistis, eritis mihi testes in Ierusalem, et in tota Iudaea et Samaria, et usque in fines terrae. quid ipso aduentu spiritus sancti? uenit spiritus sanctus: quos primum impleuit, linguis omnium gentium loquebantur. unusquisque homo loquens omnibus linguis, quid aliud significauit, quam unitatem in omnibus linguis? hoc tenentes, 
		<parallelism id="53" part="1">in hoc firmati</parallelism>
		, 
		<parallelism id="53" part="2">in hoc roborati</parallelism>
		, 
		<parallelism id="53" part="3">in hoc inconcussa caritate defixi</parallelism>
		, 
		<parallelism id="54" part="1">laudemus pueri dominum</parallelism>
		, et 
		<parallelism id="54" part="2">dicamus alleluia</parallelism>
		. sed in una parte? et unde? et quo usque? a solis ortu usque ad occasum, laudate nomen domini.
	</section>
</sermon>
