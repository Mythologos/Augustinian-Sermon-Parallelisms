<?xml version="1.0" ?>
<sermon id="271">
	<section id="1">
		dies nobis, fratres, gratus illuxit, quo sancta ecclesia fidelium 
		<parallelism id="1" part="1">fulget aspectibus</parallelism>
		, 
		<parallelism id="1" part="2">feruet in cordibus</parallelism>
		. celebramus quippe istum diem, quo dominus Iesus Christus post resurrectionem ascensione glorificatus misit spiritum sanctum. sic enim scriptum est in euangelio, cum diceret: si quis sitit, ueniat ad me, et bibat; qui credit in me, flumina fluent de uentre eius aquae uiuae: euangelista secutus exponit, et ait: hoc autem dicebat de spiritu, quem accepturi erant hi qui in eum fuerant credituri. nondum enim erat spiritus datus, quia Iesus nondum fuerat glorificatus. restabat ergo ut clarificato Iesu, cum resurrexit a mortuis et ascendit ad caelos, iam daretur spiritus sanctus, ab eo missus, a quo promissus: sicut et factum est. quadraginta enim dominus post resurrectionem diebus cum discipulis suis conuersatus, ascendit in caelum, et die quinquagesimo, quem hodie celebramus, misit spiritum sanctum, sicut scriptum est: quia factus est subito sonus de caelo, quasi ferretur flatus uehemens; et uisae sunt illis linguae diuisae sicut ignis, qui insedit super unumquemque: et coeperunt linguis omnibus loqui, quomodo spiritus dabat eis pronuntiare. 
		<parallelism id="2" part="1">flatus ille a carnali palea corda mundabat</parallelism>
		; 
		<parallelism id="2" part="2">ignis ille fenum ueteris concupiscentiae consumebat</parallelism>
		; linguae illae quibus loquebantur a spiritu sancto impleti, per omnium gentium linguas futuram ecclesiam praesignabant. sicut enim post diluuium superba impietas hominum turrim contra dominum aedificauit excelsam, quando per linguas diuersas diuidi meruit genus humanum, ut unaquaeque gens lingua propria loqueretur, ne ab aliis intelligeretur: sic humilis fidelium pietas earum linguarum diuersitatem ecclesiae contulit unitati; ut quod discordia dissipauerat, colligeret caritas, et humani generis tanquam unius corporis membra dispersa ad unum caput Christum compaginata redigerentur, et in sancti corporis unitatem dilectionis igne conflarentur. ab hoc itaque dono spiritus sancti prorsus alieni sunt, 
		<parallelism id="3" part="1">qui oderunt gratiam pacis</parallelism>
		, 
		<parallelism id="3" part="2">qui societatem non retinent unitatis</parallelism>
		. licet enim etiam ipsi hodie solemniter congregentur, licet istas audiant lectiones, quibus spiritus sanctus est promissus et missus: ad iudicium audiunt, non ad praemium. quid enim eis prodest percipere auribus, quod cordibus respuunt; et eius diem celebrare, cuius lumen oderunt? uos autem, fratres mei, 
		<parallelism id="4" part="1">membra corporis Christi</parallelism>
		, 
		<parallelism id="4" part="2">germina unitatis</parallelism>
		, 
		<parallelism id="4" part="3">filii pacis</parallelism>
		, hunc diem 
		<parallelism id="5" part="1">agite laeti</parallelism>
		, 
		<parallelism id="5" part="2">celebrate securi</parallelism>
		. hoc enim in uobis impletur, quod illis diebus quando uenit spiritus sanctus, praesignabatur. quia sicut tunc qui spiritum sanctum percipiebat, etiam unus homo linguis omnibus loquebatur: sic et nunc per omnes gentes omnibus linguis ipsa unitas loquitur, in qua constituti spiritum sanctum habetis; qui a Christi ecclesia loquente omnibus linguis, nullo schismate dissidetis.
	</section>
</sermon>
