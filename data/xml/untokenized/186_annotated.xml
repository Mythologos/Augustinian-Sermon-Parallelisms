<?xml version="1.0" ?>
<sermon id="186">
	<section id="1">
		gaudeamus, fratres: laetentur et exsultent gentes. istum diem nobis non sol iste uisibilis, sed creator ipsius inuisibilis consecrauit; quando eum pro nobis uisibilem factum, a quo inuisibili et ipsa creata est, uisceribus fecundis et genitalibus integris uirgo mater effudit. 
		<parallelism id="1" part="1">concipiens uirgo</parallelism>
		, 
		<parallelism id="1" part="2">pariens uirgo</parallelism>
		, 
		<parallelism id="2" part="1">uirgo grauida</parallelism>
		, 
		<parallelism id="2" part="2">uirgo feta</parallelism>
		, 
		<parallelism id="2" part="3">uirgo perpetua</parallelism>
		. quid miraris haec, o homo? deum sic nasci oportuit, quando esse dignatus est homo. talem fecit illam, qui est factus ex illa. antequam enim fieret, erat: et quia omnipotens erat, fieri potuit manens quod erat. 
		<parallelism id="3" part="1">fecit sibi matrem, cum esset apud patrem</parallelism>
		: et 
		<parallelism id="3" part="2">cum fieret ex matre, mansit in patre</parallelism>
		. quomodo 
		<parallelism id="4" part="1">deus esse desisteret</parallelism>
		, cum 
		<parallelism id="4" part="2">homo esse coepit</parallelism>
		, qui genitrici suae praestitit ne desisteret uirgo esse, cum peperit? proinde quod uerbum caro factum est, non 
		<parallelism id="5" part="1">uerbum in carnem pereundo cessit</parallelism>
		; sed 
		<parallelism id="5" part="2">caro ad uerbum, ne ipsa periret, accessit</parallelism>
		: ut 
		<parallelism id="6" part="1">quemadmodum homo est anima et caro</parallelism>
		, 
		<parallelism id="6" part="2">sic esset Christus deus et homo</parallelism>
		. 
		<parallelism id="7" part="1">idem deus qui homo</parallelism>
		, et 
		<parallelism id="7" part="2">qui deus idem homo</parallelism>
		: non 
		<parallelism id="8" part="1">confusione naturae</parallelism>
		, sed 
		<parallelism id="8" part="2">unitate personae</parallelism>
		. denique qui filius dei generanti est coaeternus semper ex patre, idem filius hominis esse coepit ex uirgine. ac sic et filii diuinitati est addita humanitas; et tamen non est personarum facta quaternitas, sed permanet trinitas. 
	</section>
	<section id="2">
		non ergo uobis subrepat quorumdam sententia minus attentorum in regulam fidei et in scripturarum oracula diuinarum. dicunt enim: 
		<parallelism id="9" part="1">qui filius est hominis, factus est filius dei</parallelism>
		; 
		<parallelism id="9" part="2">qui uero filius est dei, non est factus filius hominis</parallelism>
		. hoc ut dicerent, quod uerum est attenderunt; sed uerum eloqui non ualuerunt. quid enim attenderunt, nisi quia humana natura potuit in melius commutari, in deterius autem diuina non potuit? hoc uerum est: sed etiam sic, id est, nequaquam in deterius diuinitate mutata, uerbum tamen caro factum est. neque enim ait euangelium, caro uerbum facta est; sed ait, uerbum caro factum est. uerbum autem deus; quia deus erat uerbum. et quid caro, nisi homo? non enim sine anima in Christo hominis caro. unde ait, tristis est anima mea usque ad mortem. si ergo uerbum deus, et homo caro, quid est aliud, uerbum factum est caro; nisi, qui deus erat, factus est homo? ac per hoc qui erat dei filius, factus est hominis filius, 
		<parallelism id="10" part="1">assumptione inferioris</parallelism>
		, non 
		<parallelism id="10" part="2">conuersione potioris</parallelism>
		; 
		<parallelism id="11" part="1">accipiendo quod non erat</parallelism>
		, 
		<parallelism id="11" part="2">non amittendo quod erat</parallelism>
		. nam quomodo in regula fidei confiteremur, credere nos in filium dei qui natus est ex uirgine Maria, si non filius dei, sed filius hominis natus est ex uirgine Maria? quis enim christianus neget ex illa femina filium hominis natum? sed tamen 
		<parallelism id="12" part="1">deum hominem factum</parallelism>
		, et ita 
		<parallelism id="12" part="2">hominem deum factum</parallelism>
		. deus enim erat uerbum, et uerbum caro factum est. confitendum est igitur, cum qui filius dei erat, ut de uirgine Maria nasceretur, assumpta forma serui filium hominis factum, 
		<parallelism id="13" part="1">quod erat manentem</parallelism>
		, 
		<parallelism id="13" part="2">quod non erat assumentem</parallelism>
		: esse incipientem quo minor est patre, et semper manentem in eo quod unum sunt ipse et pater. 
	</section>
	<section id="3">
		nam si ille qui semper est dei filius, non ipse est factus hominis filius, quomodo de illo dicit apostolus: qui cum in forma dei esset, non rapinam arbitratus est esse aequalis deo; sed se ipsum exinaniuit formam serui accipiens, in similitudinem hominum factus, et habitu inuentus ut homo? neque enim alius, sed ipse in forma dei aequalis patri, qui est utique unigenitus dei filius, semetipsum exinaniuit, in similitudinem hominum factus. neque alius, sed idem ipse in forma dei aequalis patri, humiliauit, non alium, sed semetipsum factus obediens usque ad mortem, mortem autem crucis. quod totum non fecit dei filius, nisi in ea forma qua est hominis filius. item si ille qui semper est dei filius, non est ipse factus hominis filius, quomodo dicit apostolus ad Romanos: segregatus in euangelium dei, quod ante promiserat per prophetas suos in scripturis sanctis de filio suo, qui factus est ei ex semine Dauid secundum carnem? ecce filius dei, quod utique semper erat, factus est ex semine Dauid secundum carnem, quod non erat. item si ille qui est dei filius, non est ipse factus filius hominis, quomodo misit deus filium suum factum ex muliere? quo nomine secundum Hebraeam linguam non uirgineum decus negatur, sed femineus sexus ostenditur. quis enim a patre est missus, nisi unigenitus dei filius? quomodo ergo ex muliere factus, nisi quia idem ipse qui erat apud patrem dei filius, missus factus est hominis filius? 
		<parallelism id="14" part="1">de patre natus sine temporis die</parallelism>
		, 
		<parallelism id="14" part="2">de matre natus hoc die</parallelism>
		. istum enim diem quem creauit, in quo crearetur elegit, sicut factus est de matre quam fecit. nam et ipse dies a quo deinceps incrementum lucis accipit dies, opus Christi significat, a quo interior homo noster renouatur de die in diem. aeterno quippe creatori in tempore creato ille dies debuit esse natalis, cui creatura congrueret temporalis.
	</section>
</sermon>
