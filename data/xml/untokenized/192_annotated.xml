<?xml version="1.0" ?>
<sermon id="192">
	<section id="1">
		hodie 
		<parallelism id="1" part="1">ueritas de terra orta est</parallelism>
		, 
		<parallelism id="1" part="2">Christus de carne natus est</parallelism>
		. gaudete solemniter, et sempiternum diem hodierno quoque admoniti cogitate, aeterna dona spe firmissima concupiscite; filii dei esse accepta potestate praesumite. 
		<parallelism id="2" part="1">propter uos temporalis effectus est temporum effector</parallelism>
		, 
		<parallelism id="2" part="2">propter uos in carne apparuit mundi conditor</parallelism>
		, 
		<parallelism id="2" part="3">propter uos creatus est creator</parallelism>
		. quid adhuc mortales mortalibus rebus oblectamini, et fugitiuam uitam, si fieri posset, tenere conamini? 
		<parallelism id="3" part="1">spes longe clarior effulsit in terris</parallelism>
		, ut 
		<parallelism id="3" part="2">terrenis uita promitteretur in caelis</parallelism>
		. hoc ut crederetur, res incredibilior praerogata est. 
		<parallelism id="4" part="1">deos facturus qui homines erant</parallelism>
		, 
		<parallelism id="4" part="2">homo factus est qui deus erat</parallelism>
		: nec amittens quod erat, fieri uoluit ipse quod fecerat. ipse fecit quod esset, quia 
		<parallelism id="5" part="1">hominem deo addidit</parallelism>
		, non 
		<parallelism id="5" part="2">deum in homine perdidit</parallelism>
		. miramur uirginis partum, et nouum ipsum nascendi modum incredulis persuadere conamur, quod in utero non seminato germen prolis exortum est, et a complexu carnis uiscera immunia filium hominis protulerunt, cuius patrem hominem non tulerunt: quod uirginitatis integritas 
		<parallelism id="6" part="1">et in conceptu clausa</parallelism>
		, 
		<parallelism id="6" part="2">et in partu incorrupta</parallelism>
		 permansit. mira est ista potentia, sed plus est miranda misericordia, quod ille qui sic 
		<parallelism id="7" part="1">nasci potuit</parallelism>
		, 
		<parallelism id="7" part="2">nasci uoluit</parallelism>
		. erat enim iam unicus patri, qui unicus natus est matri: et ipse est factus in matre, qui sibi fecerat matrem: 
		<parallelism id="8" part="1">sempiternus cum patre</parallelism>
		, 
		<parallelism id="8" part="2">hodiernus ex matre</parallelism>
		: 
		<parallelism id="9" part="1">post matrem de matre factus</parallelism>
		, 
		<parallelism id="9" part="2">ante omnia de patre non factus</parallelism>
		: 
		<parallelism id="10" part="1">sine quo pater nunquam fuit</parallelism>
		, 
		<parallelism id="10" part="2">sine quo mater nunquam fuisset</parallelism>
		. 
	</section>
	<section id="2">
		exsultate, uirgines Christi, consors uestra est mater Christi. 
		<parallelism id="11" part="1">Christum parere non potuistis</parallelism>
		, sed 
		<parallelism id="11" part="2">propter Christum parere noluistis</parallelism>
		. qui non 
		<parallelism id="12" part="1">ex uobis natus est</parallelism>
		, 
		<parallelism id="12" part="2">uobis natus est</parallelism>
		. uerumtamen si uerbi eius memineritis, sicut meminisse debetis; estis etiam uos matres eius, quia uoluntatem facitis patris eius. ipse enim dixit: quicumque facit uoluntatem patris mei, ipse mihi frater et soror et mater est. exsultate, uiduae Christi: qui fecundam fecit uirginitatem, illi uouistis continentiae sanctitatem. exsulta etiam, castitas nuptialis, omnes fideliter uiuentes cum coniugibus uestris: quod 
		<parallelism id="13" part="1">amisistis in corpore</parallelism>
		, 
		<parallelism id="13" part="2">in corde seruate</parallelism>
		. ubi iam non potest esse a concubitu caro integra, sit in fide uirgo conscientia, secundum quam uirgo est omnis ecclesia. 
		<parallelism id="14" part="1">in Maria Christum pia uirginitas peperit</parallelism>
		: 
		<parallelism id="14" part="2">in Anna Christum uiduitas paruum grandaeua cognouit</parallelism>
		: 
		<parallelism id="14" part="3">in Elisabeth Christo coniugalis castitas et anilis fecunditas militauit</parallelism>
		. omnes gradus fidelium membrorum capiti contulerunt, quod ipsius gratia conferre potuerunt. proinde quia ueritas et pax et iustitia Christus est, hunc 
		<parallelism id="15" part="1">fide concipite</parallelism>
		, 
		<parallelism id="15" part="2">operibus edite</parallelism>
		; ut quod 
		<parallelism id="16" part="1">egit uterus Mariae in carne Christi</parallelism>
		, 
		<parallelism id="16" part="2">agat cor uestrum in lege Christi</parallelism>
		. quomodo autem non ad partum uirginis pertinetis, quando Christi membra estis? caput uestrum peperit Maria, uos ecclesia. nam ipsa quoque et mater et uirgo est: 
		<parallelism id="17" part="1">mater uisceribus caritatis</parallelism>
		, 
		<parallelism id="17" part="2">uirgo integritate fidei et pietatis</parallelism>
		. populos parit, sed unius membra sunt, cuius ipsa est corpus et coniunx etiam in hoc similitudinem gerens illius uirginis, quia et in multis mater est unitatis. 
	</section>
	<section id="3">
		omnes itaque unanimes, 
		<parallelism id="18" part="1">castis mentibus</parallelism>
		 et 
		<parallelism id="18" part="2">affectibus sanctis</parallelism>
		, diem natalis domini celebremus: quo die, sicut istum sermonem exorsi sumus, ueritas de terra orta est. iam enim et quod in eodem Psalmo sequitur, factum est. nam ille qui 
		<parallelism id="19" part="1">de terra ortus est</parallelism>
		, hoc est, 
		<parallelism id="19" part="2">de carne natus est</parallelism>
		, quia de caelo uenit, et super omnes est; procul dubio cum ascendit ad patrem, etiam iustitia de caelo prospexit. hanc enim iustitiam uerbis suis ipse commendat, promittendo spiritum sanctum: ipse, inquit, arguet mundum 
		<parallelism id="20" part="1">de peccato</parallelism>
		, et 
		<parallelism id="20" part="2">de iustitia</parallelism>
		, et 
		<parallelism id="20" part="3">de iudicio</parallelism>
		. de peccato quidem, quia non crediderunt in me: de iustitia, quia ad patrem uado; et iam non uidebitis me. haec est iustitia, quae de caelo prospexit. 
		<parallelism id="21" part="1">a summo enim caelo egressio eius</parallelism>
		, et 
		<parallelism id="21" part="2">occursus eius usque ad summum caeli</parallelism>
		. ne uero quisquam contemneret ueritatem, quia de terra orta est, cum sicut sponsus processit de thalamo suo, id est, de utero uirginali, ubi uerbum dei creaturae humanae quodam ineffabili coniugio copulatum est: ne hoc ergo quisquam contemneret, et quamuis mirabiliter natum, et dictis factisque mirabilem, tamen propter similitudinem carnis peccati nihil amplius Christum quam hominem crederet: cum dictum esset, tanquam sponsus procedens de thalamo suo, exsultauit ut gigas ad currendam uiam; continuo subiunctum est, a summo caelo egressio eius. quod ergo audis, ueritas de terra orta est, 
		<parallelism id="22" part="1">dignatio est, non conditio</parallelism>
		; 
		<parallelism id="22" part="2">misericordia est, non miseria</parallelism>
		. ueritas ut 
		<parallelism id="23" part="1">de terra oriretur</parallelism>
		, 
		<parallelism id="23" part="2">de caelo descendit</parallelism>
		: sponsus ut de thalamo suo procederet, a summo caelo egressio eius. inde est quod hodie natus est, quo die minor dies nullus in terris, a quo tamen incrementa dies sumunt. qui ergo inclinatus est, et nos erexit, minimum elegit diem, sed unde lux crescit: ipso suo tali aduentu, nos etiam tacitus tanquam sonitu magni clamoris exhortans, ut 
		<parallelism id="24" part="1">qui pauper propter nos factus est, in illo diuites esse discamus</parallelism>
		; 
		<parallelism id="24" part="2">qui propter nos formam serui accepit, in illo libertatem accipiamus</parallelism>
		; 
		<parallelism id="24" part="3">qui propter nos de terra ortus est, in illo caelum possideamus</parallelism>
		.
	</section>
</sermon>
