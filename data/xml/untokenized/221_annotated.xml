<?xml version="1.0" ?>
<sermon id="221">
	<section id="1">
		tractatus de nocte sancta quoniam dominus noster Iesus Christus diem quem 
		<parallelism id="1" part="1">fecerat moriendo luctuosum</parallelism>
		 
		<parallelism id="1" part="2">fecit resurgendo gloriosum</parallelism>
		, utrumque tempus in sollemnem memoriam reuocantes, 
		<parallelism id="2" part="1">eius mortem recordando uigilemus</parallelism>
		 et 
		<parallelism id="2" part="2">eius resurrectionem suscipiendo gaudeamus</parallelism>
		. hoc est anniuersarium festum nostrum et pascha nostrum, non 
		<parallelism id="3" part="1">sicut populo ueteri per occisionem pecoris figuratum</parallelism>
		, sed 
		<parallelism id="3" part="2">sicut populo nouo per uictimam saluatoris impletum</parallelism>
		, quia pascha nostrum inmolatus est Christus et uetera transierunt et ecce facta sunt noua. neque enim 
		<parallelism id="4" part="1">lugemus nisi nostris delictis grauati</parallelism>
		 aut uero 
		<parallelism id="4" part="2">gaudemus nisi eius gratia iustificati</parallelism>
		, quoniam: traditus est propter delicta nostra et resurrexit propter iustificationem nostram. 
		<parallelism id="5" part="1">lugendo illud</parallelism>
		, 
		<parallelism id="5" part="2">hoc gaudendo</parallelism>
		 laetamur. et quod propter nos atque pro nobis 
		<parallelism id="6" part="1">triste commissum est</parallelism>
		 
		<parallelism id="6" part="2">laetumque praemissum est</parallelism>
		, non 
		<parallelism id="7" part="1">ingrata obliuione praeterimus</parallelism>
		 sed 
		<parallelism id="7" part="2">grata memoria celebramus</parallelism>
		. uigilemus ergo, carissimi, quia usque ad istam noctem Christi sepultura producta est ut in hac ipsa nocte fieret carnis resurrectio quae 
		<parallelism id="8" part="1">tunc irrisa est in ligno</parallelism>
		, 
		<parallelism id="8" part="2">nunc adoratur in caelo et terra</parallelism>
		. nox quippe ista ad consequentem diem, quem dominicum habemus, intellegitur pertinere. et utique nocte resurgere debuit quia sua resurrectione et tenebras nostras inluminauit neque enim ei frustra tanto ante cantatum est: tu 
		<parallelism id="9" part="1">inluminabis lucernam meam, domine</parallelism>
		; 
		<parallelism id="9" part="2">deus meus, inluminabis tenebras meas</parallelism>
		. proinde tam grande mysterium etiam deuotio nostra conmendat ut quemadmodum 
		<parallelism id="10" part="1">eius resurrectione fides nostra firmata iam uigilat</parallelism>
		, sic et 
		<parallelism id="10" part="2">nostra uigilia etiam nox ista inluminata praefulgeat</parallelism>
		 ut digne possimus cum orbe terrarum ecclesia diffusa cogitare hodie ne inueniamur in nocte. tot tantisque populis, quos Christi nomine tam insignis ubique sollemnitas congregauit, 
		<parallelism id="11" part="1">sol abcessit</parallelism>
		, 
		<parallelism id="11" part="2">dies non recessit</parallelism>
		, cum lucenti caelo lucens terra successit. 
	</section>
	<section id="2">
		causas tamen huius tantae uigiliae nostrae si quis inquirat et sollerter inuenire et fideliter respondere potest; ille quippe qui nobis gloriam sui nominis donauit, ipse inluminauit hanc noctem ei cui dicimus: inluminabis tenebras meas praebet lucem cordibus nostris, ut quemadmodum 
		<parallelism id="12" part="1">gaudentibus oculis istum splendorem luminum cernimus</parallelism>
		, ita 
		<parallelism id="12" part="2">huius tam clarae noctis rationem inluminata mente uideamus</parallelism>
		. quid est igitur quod festo anniuersario uigilant hodie christiani? nunc enim maxime uigilamus nec alia sollemnitas talis intellegi solet, in isto desiderio dum quaerimus et dicimus: quando uigilamus? - ad tot dies uigilamus, tamquam in huius comparatione aliae non sint reputandae uigiliae. apostolus quidem, sicut ieiuniorum, ita etiam uigiliarum assiduitatem commendauit ecclesiae, de se ipso commemorans et dicens: 
		<parallelism id="13" part="1">in ieiuniis saepius</parallelism>
		, 
		<parallelism id="13" part="2">in uigiliis saepius</parallelism>
		. sed huius noctis uigilia tanta est ut sola sibi etiam ceterarum commune nomen uelut proprium uindicaret. 
		<parallelism id="14" part="1">prius itaque de generali uigilia</parallelism>
		, 
		<parallelism id="14" part="2">postea de speciali et hodierna</parallelism>
		, quae dominus dederit pauca dicemus. 
	</section>
	<section id="3">
		in illa uita pro cuius adipiscenda requie laboramus, quam nobis post huius corporis mortem uel etiam post huius saeculi finem in resurrectione, ueritas pollicetur, numquam dormituri sumus, sicut numquam utique morituri. 
		<parallelism id="15" part="1">quid est enim aliud somnus quam cottidiana mors quae nec penitus hinc aufert nec diutius detinet hominem</parallelism>
		? et 
		<parallelism id="15" part="2">quid est aliud mors quam diuturnus et altissimus somnus a quo deus excitat hominem</parallelism>
		? ubi ergo nulla mors uenit, nec imago eius somnus interuenit. denique somnus nullus nisi mortalium. non est ita requies angelorum; illi quia semper uiuunt, numquam salutem somno reficiunt. sicut ipsa uita est, ita est illic sine fine uigilia. 
		<parallelism id="16" part="1">nec aliud ibi est uiuere quam uigilare</parallelism>
		 
		<parallelism id="16" part="2">nec aliud uigilare quam uiuere</parallelism>
		. nos autem in hoc corpore quod corrumpitur et aggrauat animam, quoniam non uiuimus nisi uires dormiendo reparemus, similitudine mortis interrumpimus uitam ut uiuere saltem per interualla possimus. ac per hoc quisquis caste et innocenter assidue utitur uigiliis, angelorum uitam procul dubio meditatur - quantum enim carnis huius infirmitas sit oneri terreno, caelestia desideria comprimuntur - exercens contra molem mortiferam diuturniore uigilia ut ei meritum comparet in uita perpetua. neque enim sibi ipse consonat qui desiderat semper uiuere et non amat prolixius uigilare: mortem uult omnino non esse et eius imaginem non uult minuere. haec causa, ista ratio est cur in uigiliis saepius sit mens exercenda christiano. 
	</section>
	<section id="4">
		nunc iam, fratres, alia pauca dum commemoramus, aduertite de speciali noctis huius uigilia. dictum est enim quare saepius somno detrahere et uigiliis addere debeamus, nunc autem dicendum est cur tanta celebritate hodierna potissimum nocte uigilemus. quod die tertio resurrexit a mortuis dominus Christus, nullus ambigit christianus. hac autem nocte hoc factum esse sanctum euangelium contestatur. totum enim diem a praecedente nocte computari non dubium est, non secundum dierum ordinem qui commemorantur in Genesi, quamquam et illic tenebrae praecesserint, nam tenebrae erant super abyssum cum dixit deus: fiat lux et facta est lux. sed quia illae tenebrae 
		<parallelism id="17" part="1">nondum erant nox</parallelism>
		, 
		<parallelism id="17" part="2">nondum erant dies</parallelism>
		. diuisit quippe deus inter lucem et tenebras et prius lucem uocauit diem, deinde tenebras noctem et a facta luce usque ad alterum mane commemoratus est dies unus. manifestum est illos dies a luce coepisse et, transacta nocte, usque ad mane singulos terminatos. sed postea quam creatus homo a luce iustitiae in peccati tenebras declinauit a quibus eum Christi gratia liberauit, factum est ut nunc dies a noctibus computemus, quia non a luce ad tenebras sed a tenebris ad lucem uenire conamur et domino adiuuante speramus. sic et apostolus dicit: 
		<parallelism id="18" part="1">nox praecessit</parallelism>
		, 
		<parallelism id="18" part="2">dies autem adpropinquauit</parallelism>
		. 
		<parallelism id="19" part="1">abiciamus itaque opera tenebrarum</parallelism>
		 et 
		<parallelism id="19" part="2">induamus nos arma lucis</parallelism>
		. dies igitur dominicae passionis, quo crucifixus est, iam transactam noctem propriam sequebatur; ideoque clausus et terminatus est usque ad parasceuen, quam Iudaei etiam cenam puram uocant, ab eius noctis exordio incipiente sabbati obseruatione. deinde sabbati dies, a sua nocte incipiens, finitus est uespere incipientis noctis quae pertinet ad initium dominici diei, quoniam eum dominus suae resurrectionis gloria consecrauit. illius itaque noctis ad initium diei dominici pertinentis nunc ista sollemnitate memoriam celebramus, illam noctem agimus uigilando qua dominus resurrexit et illam uitam, de qua paulo ante dicebamus ubi nec mors ulla nec somnus est, in sua carne nobis inchoauit, quam sic excitauit a mortuis ut iam non moriatur nec mors ei ultra dominetur. nam quoniam uenientes ad sepulchrum eius, a quibus diligentibus quaerebatur, diluculo corpus non inuenerunt responsumque acceperunt ab angelis quod iam resurrexerat, manifestum est quod ea nocte resurrexerit cuius extremitas illud diluculum fuit. proinde cui resurgenti paulo diutius uigilando concinimus, praestabit ut cum illo sine fine uiuendo regnemus. sed et si forte his horis, quibus nos ducimus istam uigiliam, illius adhuc corpus in sepulchro erat nondumque surrexerat, nec sic uigilando sumus incongrui, quia ille dormiuit ut uigilaremus qui est mortuus ut uiueremus. amen.
	</section>
</sermon>
