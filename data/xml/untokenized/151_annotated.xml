<?xml version="1.0" ?>
<sermon id="151">
	<section id="1">
		diuina quae de apostoli Pauli epistola recitata est, quotiescumque legitur, timendum est ne male intellecta det 
		<parallelism id="1" part="1">hominibus occasionem</parallelism>
		 
		<parallelism id="1" part="2">quaerentibus occasionem</parallelism>
		. procliues sunt quippe homines ad peccandum, et uix se tenent. ubi ergo audierint apostolum dicentem, non enim quod uolo, facio bonum; sed quod odi malum, hoc ago; 
		<parallelism id="2" part="1">agunt malum</parallelism>
		, et quasi displicentes sibi quia 
		<parallelism id="2" part="2">agunt malum</parallelism>
		, putant se apostolo esse similes, qui dixit: non enim quod uolo, facio bonum; sed quod nolo malum, hoc ago. nonnunquam ergo legitur, et tunc nobis ingerit necessitatem disputandi, ne homines male sumentes salubrem cibum uertant in uenenum. sit ergo intenta caritas uestra, donec quod dominus donauerit, dicam uobis: ut ubi me forte laborare uideritis in 
		<parallelism id="3" part="1">difficultate alicuius obscuritatis</parallelism>
		, adiuuetis me 
		<parallelism id="3" part="2">affectu pietatis</parallelism>
		. 
	</section>
	<section id="2">
		prius ergo recolite, quod deo propitio soletis audire, uitam iusti in isto corpore adhuc bellum esse, nondum triumphum. huius autem belli aliquando erit triumphus. ideo apostolus dixit, et 
		<parallelism id="4" part="1">uoces belli</parallelism>
		, et 
		<parallelism id="4" part="2">uoces triumphi</parallelism>
		. uoces belli modo audiuimus: non enim quod uolo, ago; sed quod odi, illud facio. si autem quod odi, illud facio; consentio legi, quoniam bona est. uelle adiacet mihi, perficere autem bonum non inuenio. uideo autem aliam legem in membris meis, repugnantem legi mentis meae, et captiuantem me in lege peccati, quae est in membris meis. quando 
		<parallelism id="5" part="1">audis repugnantem</parallelism>
		, quando 
		<parallelism id="5" part="2">audis captiuantem</parallelism>
		, bellum non agnoscis? uox ergo triumphi nondum est: sed quia futura est, docet te idem apostolus, dicens: oportet 
		<parallelism id="6" part="1">corruptibile hoc induere incorruptionem, et mortale hoc induere immortalitatem</parallelism>
		. cum autem 
		<parallelism id="6" part="2">corruptibile hoc induerit incorruptionem, et mortale hoc induerit immortalitatem</parallelism>
		: ibi est uox triumphi: tunc fiet sermo qui scriptus est, absorpta est mors in uictoriam. dicant triumphantes: ubi est, mors, contentio tua. dicemus ergo; quandoque dicemus; et ipsum quandoque non erit longe. non enim tantum remanet de saeculo, quantum iam exemptum est. hoc igitur tunc dicemus. modo autem in isto bello, ne male intelligentibus lectio ista tuba sit hostis, non nostra, 
		<parallelism id="7" part="1">unde ille incitetur</parallelism>
		, 
		<parallelism id="7" part="2">non unde uincatur</parallelism>
		; aduertite, obsecro, fratres mei, et 
		<parallelism id="8" part="1">qui certatis</parallelism>
		 certate. 
		<parallelism id="8" part="2">qui enim nondum certatis</parallelism>
		, 
		<parallelism id="9" part="1">non estis intellecturi</parallelism>
		 quod dico: 
		<parallelism id="8" part="3">qui iam certatis</parallelism>
		, 
		<parallelism id="9" part="2">intellecturi estis</parallelism>
		. 
		<parallelism id="10" part="1">uox mea in aperto</parallelism>
		, 
		<parallelism id="10" part="2">uestra erit in silentio</parallelism>
		. prius illud recolite quod scripsit ad Galatas, unde hoc bene possit exponi. ait enim, 
		<parallelism id="11" part="1">fidelibus loquens, baptizatis loquens</parallelism>
		, quibus utique in sancto lauacro omnia fuerant dimissa peccata: 
		<parallelism id="11" part="2">his tamen loquens, sed pugnantibus loquens</parallelism>
		, ait: dico autem, spiritu ambulate, et concupiscentias carnis ne perfeceritis. non dixit, ne feceritis; sed, ne perfeceritis. quare hoc? sequitur et dicit: caro enim concupiscit aduersus spiritum, spiritus autem aduersus carnem. haec enim inuicem aduersantur; ut non ea quae uultis faciatis. quod si spiritu ducimini, non adhuc estis sub lege: utique, sed sub gratia. si spiritu ducimini: quid est, duci spiritu? spiritui dei consentire iubenti, non carni concupiscenti. tamen concupiscit et resistit; et 
		<parallelism id="12" part="1">uult aliquid, et non uis tu</parallelism>
		: 
		<parallelism id="12" part="2">perseuera, ut nolis tu</parallelism>
		. 
	</section>
	<section id="3">
		desiderium tamen tuum tale esse debet ad deum, ut nec sit ipsa concupiscentia cui resistas. uidete quid dixerim: desiderium, inquam, tuum tale esse debet ad deum, ut omnino non sit ipsa concupiscentia cui resistere oporteat. resistis enim, et non consentiendo uincis: sed melius est hostem non habere, quam uincere. hostis iste aliquando non erit. refer animum ad uocem triumphi, et uide si erit. 
		<parallelism id="13" part="1">ubi est, mors, contentio tua</parallelism>
		? non erit. 
		<parallelism id="13" part="2">ubi est, mors, aculeus tuus</parallelism>
		? quaeres locum eius, et non inuenies. 
		<parallelism id="14" part="1">non enim haec</parallelism>
		, quod maxime debetis audire: 
		<parallelism id="14" part="2">non enim haec</parallelism>
		 quasi alia natura est, sicut insaniunt Manichaei. 
		<parallelism id="15" part="1">languor noster est</parallelism>
		, 
		<parallelism id="15" part="2">uitium nostrum est</parallelism>
		. non 
		<parallelism id="16" part="1">separatum alibi erit</parallelism>
		, sed 
		<parallelism id="16" part="2">sanatum nusquam erit</parallelism>
		. ergo concupiscentias carnis ne perfeceritis. melius quidem erat implere quod lex dixit, ne concupiscas. 
		<parallelism id="17" part="1">plenitudo est ista uirtutis</parallelism>
		, 
		<parallelism id="17" part="2">perfectio iustitiae</parallelism>
		, 
		<parallelism id="17" part="3">palma uictoriae</parallelism>
		, ne concupiscas. hoc quia modo impleri non potest, uel illud impleatur quod sancta scriptura item dicit: post concupiscentias tuas non eas. melius est eas non habere: sed quia sunt, noli post eas ire. 
		<parallelism id="18" part="1">nolunt post te ire</parallelism>
		: 
		<parallelism id="18" part="2">noli post eas ire</parallelism>
		. si uelint post te ire, non erunt; quia contra mentem tuam non rebellabunt. 
		<parallelism id="19" part="1">rebellant, rebella</parallelism>
		; 
		<parallelism id="19" part="2">pugnant, pugna</parallelism>
		; 
		<parallelism id="19" part="3">expugnant, expugna</parallelism>
		: hoc solum uide, ne uincant. 
	</section>
	<section id="4">
		ecce aliquid inde ponam, unde cetera intelligatis. 
		<parallelism id="20" part="1">nostis esse homines sobrios</parallelism>
		: pauciores sunt, sed sunt. 
		<parallelism id="20" part="2">nostis esse et ebriosos</parallelism>
		: abundant. baptizatus est sobrius: quantum pertinet ad ebrietatem, non habet cum qua pugnet: habet alias concupiscentias, cum quibus pugnet. sed ut de ceteris intelligatis, unius tantummodo hostis certamen in medio constituamus. baptizatus est et ebriosus: audiuit, et cum timore audiuit, inter cetera mala, quibus hominibus male uiuentibus intercluditur regnum dei, commemoratam esse et ebrietatem: quia ubi dictum est, 
		<parallelism id="21" part="1">neque fornicatores</parallelism>
		, 
		<parallelism id="21" part="2">neque idolis seruientes</parallelism>
		, 
		<parallelism id="21" part="3">neque adulteri</parallelism>
		, 
		<parallelism id="21" part="4">neque molles</parallelism>
		, 
		<parallelism id="21" part="5">neque masculorum concubitores</parallelism>
		, 
		<parallelism id="21" part="6">neque fures</parallelism>
		; ibi additum est, neque ebriosi, etc.,  regnum dei possidebunt. audiuit, et timuit. baptizatus est, dimissa sunt illi omnia quibus inebriatus est: restat aduersaria consuetudo. ergo habet cum qua pugnet renatus. praeterita eius uitia omnia dimissa sunt ei: obseruet, uigilet, pugnet, ne aliquando inebrietur. surgit ergo illa concupiscentia potandi, titillat animum, ingerit faucibus siccitatem, insidiatur sensibus: uult etiam ipsum, si potest fieri, penetrare murum, adire inclusum, trahere captiuum. pugnat, repugna. o si et ipsa non esset. si 
		<parallelism id="22" part="1">consuetudine mala accessit</parallelism>
		, 
		<parallelism id="22" part="2">bona consuetudine morietur</parallelism>
		: tu tantum 
		<parallelism id="23" part="1">noli ei satisfacere</parallelism>
		, 
		<parallelism id="23" part="2">noli eam cedendo satiare</parallelism>
		, sed resistendo necare. tamen quamdiu est, hostis est. si ei non consentias, et nunquam inebrieris, minor et minor erit quotidie. nam sunt uires illius subiectio tua. si enim ei cesseris, et inebriatus fueris, das ei uires. numquid 
		<parallelism id="24" part="1">contra me</parallelism>
		, et non 
		<parallelism id="24" part="2">contra te</parallelism>
		? ego de loco superiore 
		<parallelism id="25" part="1">moneo</parallelism>
		, 
		<parallelism id="25" part="2">dico</parallelism>
		, 
		<parallelism id="25" part="3">praedico</parallelism>
		: quid mali futurum sit ebriosis, ante denuntio. 
		<parallelism id="26" part="1">non est quod dicas</parallelism>
		, non audiui: 
		<parallelism id="26" part="2">non est quod dicas</parallelism>
		, exigit deus animam meam de manu illius, qui mihi tacuit. sed laboras, quia tibi ualidum aduersarium mala consuetudine ipse fecisti. 
		<parallelism id="27" part="1">non laborasti, ut nutrires eum</parallelism>
		: 
		<parallelism id="27" part="2">labora, ut uincas eum</parallelism>
		. et si minus idoneus es aduersus eum, roga deum. tamen 
		<parallelism id="28" part="1">si te non uicerit</parallelism>
		, quamuis ipsa tua mala consuetudo luctata sit tecum, 
		<parallelism id="28" part="2">si te non uicerit</parallelism>
		, fecisti quod ait apostolus Paulus, concupiscentias carnis ne perfeceritis. 
		<parallelism id="29" part="1">facta est concupiscentia titillando</parallelism>
		; sed non 
		<parallelism id="29" part="2">est perfecta potando</parallelism>
		. 
	</section>
	<section id="5">
		quod dixi de ebrietate, 
		<parallelism id="30" part="1">hoc de omnibus uitiis</parallelism>
		, 
		<parallelism id="30" part="2">hoc de omnibus cupiditatibus</parallelism>
		. cum 
		<parallelism id="31" part="1">aliquibus enim nati sumus</parallelism>
		, 
		<parallelism id="31" part="2">aliquas consuetudine fecimus</parallelism>
		. nam propter illas cum quibus nati sumus, baptizantur infantes, ut soluantur a reatu propaginis, non malae, quam non habuerunt, consuetudinis. ergo semper pugnandum est, quia ipsa concupiscentia, cum qua nati sumus, finiri non potest quamdiu uiuimus: quotidie 
		<parallelism id="32" part="1">minui potest</parallelism>
		, 
		<parallelism id="32" part="2">finiri non potest</parallelism>
		. per illam dictum est hoc nostrum mortis corpus. de ipsa dicit apostolus: condelector enim legi dei secundum interiorem hominem. uideo autem aliam legem in membris meis repugnantem legi mentis meae, et captiuantem me in lege peccati, quae est in membris meis. tunc 
		<parallelism id="33" part="1">nata est ista lex</parallelism>
		, quando 
		<parallelism id="33" part="2">transgressa est prima lex</parallelism>
		. tunc nata est, inquam, ista lex, quando contempta et transgressa est prima lex. quae est prima lex? quam in paradiso accepit homo. nonne nudi erant, et non confundebantur? quare nudi erant, et non confundebantur, nisi quia nondum erat lex in membris repugnans legi mentis? 
		<parallelism id="34" part="1">fecit homo factum puniendum</parallelism>
		, et 
		<parallelism id="34" part="2">inuenit motum pudendum</parallelism>
		. manducauerunt contra interdictum, et aperti sunt oculi eorum. quid enim? prius in paradiso clausis uel caecis oculis oberrabant? absit. nam Adam unde nomina imposuit uolatilibus et bestiis, quando ad eum cuncta animalia adducta sunt? quibus nomina imponebat, si non uidebat? deinde dictum est, uidit mulier lignum, quia placeret oculis ad uidendum. ergo oculos apertos habebant; et nudi erant, et non confundebantur. 
		<parallelism id="35" part="1">aperti sunt autem oculi</parallelism>
		 eorum ad aliquid quod nunquam senserant, quod in motu sui corporis nunquam expauerant. 
		<parallelism id="35" part="2">aperti sunt oculi</parallelism>
		 
		<parallelism id="36" part="1">ad intuendum</parallelism>
		, 
		<parallelism id="36" part="2">non ad uidendum</parallelism>
		: et quia 
		<parallelism id="37" part="1">senserunt pudendum</parallelism>
		, 
		<parallelism id="37" part="2">curauerunt tegendum</parallelism>
		. consuerunt, inquit, folia ficulnea, et fecerunt sibi succinctoria. quod 
		<parallelism id="38" part="1">texerunt</parallelism>
		, ibi 
		<parallelism id="38" part="2">senserunt</parallelism>
		. 
		<parallelism id="39" part="1">ecce unde trahitur originale peccatum</parallelism>
		, 
		<parallelism id="39" part="2">ecce unde nemo nascitur sine peccato</parallelism>
		. ecce propter quod dominus non sic concipi uoluit, quem uirgo concepit. 
		<parallelism id="40" part="1">soluit illud, qui uenit sine illo</parallelism>
		: 
		<parallelism id="40" part="2">soluit illud, qui non uenit ex illo</parallelism>
		. unde unus et unus: 
		<parallelism id="41" part="1">unus ad mortem</parallelism>
		, 
		<parallelism id="41" part="2">unus ad uitam</parallelism>
		. homo primus ad mortem, homo secundus ad uitam. sed 
		<parallelism id="42" part="1">quare ad mortem ille homo? quia tantum homo</parallelism>
		. 
		<parallelism id="42" part="2">quare ad uitam iste homo? quia deus et homo</parallelism>
		. 
	</section>
	<section id="6">non ergo quod uult agit apostolus; quia uult non concupiscere, et tamen concupiscit; ideo non quod uult agit. numquid illa concupiscentia mala trahebat apostolum subiugatum ad fornicationem et adulteria? absit. non ascendant tales cogitationes in cor nostrum. luctabatur, non subiugabatur. sed quia nolebat nec hoc habere contra quod luctaretur, ideo dicebat: non quod uolo, ago. concupiscere nolo, et concupisco. non ergo quod uolo, ago; sed tamen concupiscentiae non consentio. non enim aliter diceret, concupiscentias carnis ne perfeceritis; si eas ipse perficeret. sed constituit tibi ante oculos pugnam suam, ne timeres tuam. si enim hoc non dixisset beatus apostolus, quando uideres moueri concupiscentiam in membris tuis, cui tu non consentires; tamen cum eam moueri uideres, forsitan de te desperares et diceres: si ad deum pertinerem, sic non mouerer. uide apostolum pugnantem, et noli te facere desperantem. uideo aliam legem, inquit, in membris meis repugnantem legi mentis meae. et quia nolo ut repugnet: caro enim mea est, ego ipse sum, pars mea est: non quod uolo ago; sed quod odi malum, hoc ago; quia concupisco. </section>
	<section id="7">
		quod ergo bonum ago? quia concupiscentiae malae non consentio: 
		<parallelism id="43" part="1">ago bonum, et non perficio bonum</parallelism>
		: et concupiscentia hostis mea 
		<parallelism id="43" part="2">agit malum, et non perficit malum</parallelism>
		. quomodo 
		<parallelism id="43" part="3">ago bonum et non perficio bonum</parallelism>
		? ago bonum, cum malae concupiscentiae non consentio: sed non perficio bonum, ut omnino non concupiscam. rursus ergo et hostis mea quomodo agit malum, et non perficit malum? agit malum, quia mouet desiderium malum: non perficit malum, quia me non trahit ad malum. et in isto bello est tota uita sanctorum. iam quid dicam de immundis, qui nec pugnant? subiugati pertrahuntur: nec pertrahuntur, quia libenter sequuntur. haec, inquam, est pugna sanctorum; et in hoc bello semper homo periclitatur, quousque moriatur. sed in fine, id est, in triumpho illius uictoriae quid dicitur? imo quid dicit apostolus iam praemeditans triumphum? tunc fiet sermo qui scriptus est. absorpta est mors in uictoriam. 
		<parallelism id="44" part="1">ubi est, mors, contentio tua</parallelism>
		? uox triumphantium. 
		<parallelism id="44" part="2">ubi est, mors, aculeus tuus</parallelism>
		? aculeus autem mortis est peccatum: cuius punctione facta est mors. peccatum quasi scorpius est: pupugit nos, et mortui sumus. sed quando dicitur, ubi est, mors, aculeus tuus? quo aculeo facta es, non quem fecisti: quando ergo dicitur, ubi est, mors, aculeus tuus? utique non erit; quia peccatum non erit. aculeus autem mortis est peccatum. contra peccatum data est lex. sed uirtus peccati lex? quomodo uirtus peccati lex? subintrauit, ut abundaret delictum. quomodo hoc? quia fuit ante legem homo peccator; data lege atque transgressa, factus est et praeuaricator. peccato tenebantur homines rei: lege data, plus praeuaricatione facti sunt rei. 
	</section>
	<section id="8">
		ubi spes, nisi quod sequitur: ubi 
		<parallelism id="45" part="1">abundauit peccatum</parallelism>
		, 
		<parallelism id="45" part="2">superabundauit gratia</parallelism>
		? ideo iste miles et quodam modo in isto bello exercitatissimus, tam exercitatus, ut esset et dux, cum laboraret in hoc bello contra hostem, et diceret: uideo aliam legem in membris meis, repugnantem legi mentis meae, et captiuantem me in lege peccati, quae est in membris meis, 
		<parallelism id="46" part="1">legem foedam</parallelism>
		, 
		<parallelism id="46" part="2">legem miseram</parallelism>
		, uulnus, tabem, languorem; subiunxit, miser ego homo, quis me liberabit de corpore mortis huius? et gementi subuentum est. quomodo subuentum est? gratia dei per Iesum Christum dominum nostrum. liberabit te 
		<parallelism id="47" part="1">a lege mortis huius</parallelism>
		, id est, 
		<parallelism id="47" part="2">a corpore mortis huius</parallelism>
		, gratia dei per Iesum Christum dominum nostrum. quando corpus habebis, ubi nulla concupiscentia remanebit? cum 
		<parallelism id="48" part="1">mortale hoc induerit immortalitatem</parallelism>
		, et 
		<parallelism id="48" part="2">corruptibile hoc induerit incorruptionem</parallelism>
		, et dicetur morti, ubi est, mors, contentio tua? et non erit: ubi est, mors, aculeus tuus? et nusquam erit. modo quid? audi: igitur ego ipse 
		<parallelism id="49" part="1">mente seruio legi dei, carne autem legi peccati</parallelism>
		. mente seruio legi dei, non consentiendo: carne autem legi peccati, concupiscendo. et mente legi dei, et carne legi peccati. et hac delector, et ibi concupisco; sed non uincor: titillat, insidiatur, pulsat, trahere conatur: miser ego homo, quis me liberabit de corpore mortis huius? 
		<parallelism id="50" part="1">nolo semper uincere</parallelism>
		: sed 
		<parallelism id="50" part="2">uolo aliquando ad pacem uenire</parallelism>
		. nunc ergo, fratres, tenete istum modum: 
		<parallelism id="49" part="2">mente seruite legi dei, carne autem legi peccati</parallelism>
		; sed ex necessitate, quia concupiscitis, non quia consentitis. aliquando ista concupiscentia sic insidiatur sanctis, ut faciat dormientibus quod non potest uigilantibus. unde omnes acclamastis, nisi quia omnes agnouistis? pudet hic immorari: sed non pigeat inde deum precari. conuersi ad dominum. 
	</section>
</sermon>
