<?xml version="1.0" ?>
<sermon id="254">
	<section id="1">
		sic se habet, fratres mei, sic se habet miseria nostrae conditionis et dei miseratio, ut tempus laetitiae tempore maestitiae praecedatur: id est, ut 
		<parallelism id="1" part="1">prius sit tempus maestitiae, posterius sit tempus laetitiae</parallelism>
		; 
		<parallelism id="1" part="2">prius sit tempus laboris, posterius quietis</parallelism>
		; 
		<parallelism id="1" part="3">prius sit tempus calamitatis, posterius felicitatis</parallelism>
		. sic se habet, ut diximus, miseria nostrae conditionis et diuina miseratio. 
		<parallelism id="2" part="1">tempus enim maestitiae, laboris, miseriae, peccata nostra nobis pepererunt</parallelism>
		: 
		<parallelism id="2" part="2">
			tempus uero laetitiae, quietis, felicitatis non ueniet 
			<parallelism id="3" part="1">de meritis nostris</parallelism>
			, sed 
			<parallelism id="3" part="2">de gratia saluatoris</parallelism>
		</parallelism>
		. 
		<parallelism id="4" part="1">aliud meremur</parallelism>
		, 
		<parallelism id="4" part="2">aliud speramus</parallelism>
		: 
		<parallelism id="5" part="1">meremur mala</parallelism>
		, 
		<parallelism id="5" part="2">speramus bona</parallelism>
		. hoc facit misericordia eius qui creauit nos. 
	</section>
	<section id="2">
		sed tempore miseriae nostrae, et, sicut scriptura loquitur, diebus uanitatis nostrae, nosse debemus unde debeat esse ipsa tristitia. tristitia enim sic est, quomodo stercus. stercus non loco suo positum inmunditia est. stercus non 
		<parallelism id="6" part="1">loco suo positum inmundam facit domum</parallelism>
		; 
		<parallelism id="6" part="2">loco suo positum fertilem facit agrum</parallelism>
		. uidete locum stercoris ab agricola prouisum. ait apostolus: et quis est qui me laetificet, nisi qui contristatur ex me? et alio loco: tristitia, inquit, secundum deum paenitentiam in salutem inpaenitendam operatur. qui secundum deum tristis est, paenitentia tristis est de peccatis suis. tristitia de iniquitate propria iustitiam parturit. prius tibi displiceat quod es, ut possis esse quod non es. quae secundum deum est, inquit, tristitia paenitentiam in salutem inpaenitendam operatur. paenitentiam, inquit, in salutem. qualem salutem? inpaenitendam. quid est, inpaenitendam? cuius te omnino paenitere non possit. habuimus enim uitam cuius nos debuimus paenitere: habuimus uitam paenitendam, sed non possumus peruenire ad uitam inpaenitendam, nisi per malae uitae paenitentiam. numquid, fratres, ut dicere coeperam, in massa tritici purgata inuenies stercus? tamen 
		<parallelism id="7" part="1">ad illum nitorem</parallelism>
		, 
		<parallelism id="7" part="2">ad illam speciem et pulchritudinem</parallelism>
		 per stercus peruenitur: rei pulchrae foeditas uia fuit. 
	</section>
	<section id="3">
		merito et dominus in euangelio dicit de quadam arbore infructuosa: iam ecce triennium est quod uenio ad eam, et fructum in ea non inuenio: praecidam illam, ne mihi agrum impediat. intercedit colonus; intercedit iam securi imminente infructuosis radicibus et pene ferienti; intercedit colonus, quomodo intercessit deo Moyses; intercedit colonus et dicit: domine, dimitte illam, et hoc anno: circumfodio ei et adhibeo cophinum stercoris: si fecerit fructum, bene; si quo minus, uenies et praecides eam. arbor ista, genus humanum. uisitat arborem istam dominus tempore patriarchum, quasi primo anno. uisitauit eam tempore legis et prophetarum, quasi secundo anno. ecce in euangelio tertius annus inluxit. iam quasi praecidi debuit: sed interpellat misericors misericordem. qui enim se uolebat exhibere misericordem, ipse sibi opposuit intercessorem. dimittatur, inquit, et hoc anno: circumfodiatur ei, fossa signum est humilitatis; adhibeatur cophinus stercoris, ne forte det fructum. immo, quia dat fructum, et ex parte non dat fructum, ueniet dominus eius et diuidet eam. quid est, diuidet? quia 
		<parallelism id="8" part="1">sunt boni</parallelism>
		, 
		<parallelism id="8" part="2">sunt mali</parallelism>
		, modo autem 
		<parallelism id="9" part="1">tamquam in uno coetu</parallelism>
		, 
		<parallelism id="9" part="2">tamquam in uno corpore</parallelism>
		 constituti. 
	</section>
	<section id="4">
		ergo, fratres mei, ut dixi, stercoris locus 
		<parallelism id="10" part="1">oportunus dat fructum</parallelism>
		, 
		<parallelism id="10" part="2">inoportunus autem locum facit inmundum</parallelism>
		. nescio quis tristis est, inuenio nescio quem tristem. 
		<parallelism id="11" part="1">stercus uideo</parallelism>
		, 
		<parallelism id="11" part="2">locum quaero</parallelism>
		. dic, amice, unde tristis es? perdidi pecuniam. 
		<parallelism id="12" part="1">locus inmundus</parallelism>
		, 
		<parallelism id="12" part="2">fructus nullus</parallelism>
		, audiat apostolum: tristitia mundi mortem operatur. non solum 
		<parallelism id="13" part="1">fructus nullus</parallelism>
		, sed et 
		<parallelism id="13" part="2">magna pernicies</parallelism>
		. sic etiam de ceteris rebus ad gaudia saecularia pertinentibus, quas res longum est numerare. uideo alium tristantem, gementem, flentem. multum stercoris uideo, et ibi locum quaero. et cum uiderem tristem, flentem, inspexi et orantem. tristem, gementem, flentem, orantem, nescio quid mihi bonae significationis ingessit; sed adhuc locum quaero. quid si enim iste orans, gemens et magno fletu, mortem rogat inimicis suis? etiam sic, etiam sic 
		<parallelism id="14" part="1">iam plorat</parallelism>
		, 
		<parallelism id="14" part="2">iam rogat</parallelism>
		, 
		<parallelism id="14" part="3">iam orat</parallelism>
		. 
		<parallelism id="15" part="1">locus inmundus</parallelism>
		, 
		<parallelism id="15" part="2">fructus nullus</parallelism>
		. plus est quod inuenimus in scripturis. rogat ut moriatur inimicus ipsius, incidit in maledictum Iudae: oratio eius fiat in peccatum. inspexi alium rursus gementem, flentem, orantem. 
		<parallelism id="16" part="1">stercus agnosco</parallelism>
		, 
		<parallelism id="16" part="2">locum quaero</parallelism>
		. intendi aurem in orationem eius, et audio dicentem: ego dixi: domine miserere mei: sana animam meam, quoniam peccaui tibi. gemit peccatum, 
		<parallelism id="17" part="1">agnosco agrum</parallelism>
		, 
		<parallelism id="17" part="2">expecto fructum</parallelism>
		. deo gratias. bono loco stercus, non ibi uacat, frumentum parturit. hoc est uere tempus fructuosae maestitiae, ut conditionem mortalitatis nostrae, 
		<parallelism id="18" part="1">abundantiam temptationum</parallelism>
		, 
		<parallelism id="18" part="2">subreptiones peccatorum</parallelism>
		, 
		<parallelism id="18" part="3">aduersitates cupiditatum</parallelism>
		, 
		<parallelism id="18" part="4">rixas concupiscentiarum</parallelism>
		 contra bonas cogitationes semper tumultuantium, 
		<parallelism id="19" part="1">hoc doleamus</parallelism>
		, 
		<parallelism id="19" part="2">hinc tristes simus</parallelism>
		. 
	</section>
	<section id="5">
		hoc tempus 
		<parallelism id="20" part="1">miseriae nostrae</parallelism>
		 et 
		<parallelism id="20" part="2">gemitus nostri</parallelism>
		, si quis est qui habeat talem spem gemitus, quadraginta illi dies significant ante pascha; laetitiae uero quae posterior erit, quietis, felicitatis, uitae aeternae, regni sine fine quod nondum est, his diebus quinquaginta, quibus diebus laudes deo dicuntur, significatur. significatur enim nobis duo tempora: 
		<parallelism id="21" part="1">unum ante domini resurrectionem</parallelism>
		, 
		<parallelism id="21" part="2">alterum post domini resurrectionem</parallelism>
		; 
		<parallelism id="22" part="1">unum in quo sumus</parallelism>
		, 
		<parallelism id="22" part="2">alterum in quo nos futuros esse speramus</parallelism>
		. 
		<parallelism id="23" part="1">tempus maeroris, quod significant dies quadragesimae, et significamus et habemus</parallelism>
		; 
		<parallelism id="23" part="2">tempus autem laetitiae et quietis et regni, quod significant dies isti, significamus quidem per alleluia, sed nondum habemus laudes, sed nunc suspiras alleluia</parallelism>
		. quid est, alleluia? laudate dominum. quare per hos dies in ecclesia frequentantur laudes dei post resurrectionem, quia et nobis erit perpetua laus post nostram resurrectionem. domini passio tempus nostrum significat, in quo hic flemus. flagella, uincula, contumeliae, sputa, 
		<parallelism id="24" part="1">spinea corona</parallelism>
		, 
		<parallelism id="24" part="2">uinum fellitum</parallelism>
		, in spongia acetum, insultationes, obprobria, postremo ipsa crux, in ligno membra sacra pendentia, quid nobis significat, nisi tempus quod agimus, 
		<parallelism id="25" part="1">tempus maeroris</parallelism>
		, 
		<parallelism id="25" part="2">tempus mortalitatis</parallelism>
		, 
		<parallelism id="25" part="3">tempus temptationis</parallelism>
		? ideo foedum tempus, sed foeditas ista stercoris sit 
		<parallelism id="26" part="1">in agro</parallelism>
		, non 
		<parallelism id="26" part="2">in domo</parallelism>
		. maeror sit de peccatis, non de cupiditatibus fraudatis. 
		<parallelism id="27" part="1">foedum tempus</parallelism>
		, sed, si bene utatur, 
		<parallelism id="27" part="2">fertile tempus</parallelism>
		. quid foedius agro stercorato? pulcher fuit ager, antequam cophinum haberet stercoris. perductus est prius ager ad foeditatem, ut ueniret ad ubertatem. foeditas ergo huius temporis signum est, sed nobis sit ista foeditas tempus fertilitatis. et uideamus cum propheta qui dicit: uidimus eum. qualem? non habebat speciem neque decorem. quare? alium prophetam interroga. dinumerauerunt omnia ossa mea. dinumerata sunt ossa pendentis. foeda species, crucifixi species, sed ista foeditas pulchritudinem parturiit. quam pulchritudinem? resurrectionis, quia speciosus forma prae filiis hominum. 
	</section>
	<section id="6">
		laudemus ergo dominum, fratres, quia eius fidelia promissa retinemus, nondum accepimus. parum putatis, quia 
		<parallelism id="28" part="1">promissorem tenemus</parallelism>
		, ut iam 
		<parallelism id="28" part="2">debitorem exigamus</parallelism>
		? promissor deus debitor factus est. bonitate sua debitor factus est, non praerogatiua nostra. quid ei dedimus, ut eum debitorem teneamus? an forte quia audistis in Psalmo: quid retribuam domino? primo, quando dicit, quid retribuam domino? uerba sunt debitoris, non debitum exigentis. praerogatum est illi: quid retribuam domino? quid est, quid retribuam? rependam. pro qua re? pro omnibus quae retribuit mihi. quid retribuit tibi? primo 
		<parallelism id="29" part="1">nihil eram, et fecit me</parallelism>
		; 
		<parallelism id="29" part="2">perieram, quaesiuit me</parallelism>
		; quaerens inuenit me; 
		<parallelism id="30" part="1">captiuum redemit me</parallelism>
		; 
		<parallelism id="30" part="2">emptum liberauit me</parallelism>
		; de seruo fratrem fecit me. quid retribuam domino? non habes quid retribuas. quando ab illo totum expectas, quid habes retribuere? sed expecta. nescio quid uult dicere, cum quaerit: quid retribuam domino pro omnibus quae retribuit mihi? circumspiciens undique quid retribuat, quasi inuenit. quid inuenit? calicem salutaris accipiam. 
		<parallelism id="31" part="1">retribuere cogitabas</parallelism>
		, adhuc 
		<parallelism id="31" part="2">accipere quaerebas</parallelism>
		. uide, rogo. si adhuc accipere quaeris, adhuc debitor eris. quando retributor? si ergo debitor semper eris, quando retribues? non inuenies quid retribuas. nisi quod dederit, non habebis. 
	</section>
	<section id="7">
		uide, quando dicebas, quid retribuam? ad illud pertinet quod dixisti: omnis homo mendax. qui enim uoluerit dicere, quia retribuit aliquid deo, mendax est. omnia ab illo speranda sunt. a nobis ipsis praeter illum nihil, nisi forte peccatum et mendacium, quia qui loquitur mendacium de suo loquitur. uere plene de suo abundat homo. mendacium omnino ibi habet, et thesaurum mendaciorum cor suum. mentitur quantum potest, non deficit. 
		<parallelism id="32" part="1">fingat quicquid potest</parallelism>
		, 
		<parallelism id="32" part="2">mentitur quicquid potest</parallelism>
		. quare? quia quod gratis habet, de se enim habet, non illud emit. quando autem uenitur ad ueritatem, si uerax uult esse, non erit de suo. mendax Petrus de suo. ubi mendax? promisit nobis dominus passionem, et dicis: absit a te, non fiet istud. omnis homo mendax. unde mendax? ipsum dominum audi: non sapis quae dei sunt, sed quae sunt hominis. uerax autem Petrus, quando? tu es Christus filius dei uiui. unde istam ueritatem homini mendaci? ecce homo dicit: tu es Christus, filius dei uiui. quis dicit? Petrus. quid erat Petrus? homo qui dixit uerum? certe, omnis homo mendax. ecce, ecce lingua eius, ecce ueritas de lingua eius, quomodo omnis homo mendax? audi quia omnis homo mendax. 
		<parallelism id="33" part="1">ideo enim ille uerax, quia non de suo</parallelism>
		. 
		<parallelism id="33" part="2">ideo omnis homo mendax, quia de suo</parallelism>
		. ergo unde Petrus uerax? audi ipsam ueritatem: beatus es, Symon Bar Iona. unde beatus? de tuo? absit. quia non tibi reuelauit caro et sanguis, sed pater meus qui in caelis est. 
	</section>
	<section id="8">
		laudemus ergo dominum qui in caelis est, carissimi. 
		<parallelism id="34" part="1">laudemus deum</parallelism>
		. 
		<parallelism id="34" part="2">dicamus alleluia</parallelism>
		. 
		<parallelism id="35" part="1">significemus istis diebus diem sine fine</parallelism>
		. 
		<parallelism id="35" part="2">significemus loco mortalitatis tempus immortalitatis</parallelism>
		. festinemus ad domum aeternam. beati qui habitant in domo tua: in saecula saeculorum laudabunt te. 
		<parallelism id="36" part="1">lex dicit</parallelism>
		, 
		<parallelism id="36" part="2">scriptura dicit</parallelism>
		, 
		<parallelism id="36" part="3">ueritas dicit</parallelism>
		. uenturi sumus ad domum dei, quae est in caelis. ibi non quinquaginta diebus deum laudabimus, sed, quemadmodum scriptum est, in saecula saeculorum. uidebimus, amabimus, laudabimus; 
		<parallelism id="37" part="1">nec quod uidebimus deficiet</parallelism>
		, 
		<parallelism id="37" part="2">nec quod amabimus periet</parallelism>
		, 
		<parallelism id="37" part="3">nec quod laudabimus tacebit</parallelism>
		; sempiternum totum erit, sine fine erit. 
		<parallelism id="38" part="1">laudemus, sed non solis uocibus</parallelism>
		, 
		<parallelism id="38" part="2">laudemus et moribus</parallelism>
		. 
		<parallelism id="39" part="1">laudet lingua</parallelism>
		, 
		<parallelism id="39" part="2">laudet uita</parallelism>
		, ne rixetur lingua cum uita, sed habeant caritatem infinitam. conuersi ad dominum, etc.
	</section>
</sermon>
