<?xml version="1.0" ?>
<sermon id="256">
	<section id="1">
		quoniam placuit domino deo nostro, ut hic constituti praesentia corporali, etiam cum uestra caritate illi cantaremus alleluia, quod Latine interpretatur, laudate dominum; laudemus dominum, fratres, 
		<parallelism id="1" part="1">uita et lingua</parallelism>
		, 
		<parallelism id="1" part="2">corde et ore</parallelism>
		, 
		<parallelism id="1" part="3">uocibus et moribus</parallelism>
		. sic enim sibi dici uult deus alleluia, ut non sit in laudante discordia. concordent ergo prius in nobis ipsis 
		<parallelism id="2" part="1">lingua cum uita</parallelism>
		, 
		<parallelism id="2" part="2">os cum conscientia</parallelism>
		. concordent, inquam, uoces cum moribus, ne forte bonae uoces testimonium dicant contra malos mores. o felix alleluia in caelo, ubi templum dei angeli sunt. 
		<parallelism id="3" part="1">ibi enim concordia summa laudantium</parallelism>
		, 
		<parallelism id="3" part="2">ubi est exsultatio secura cantantium</parallelism>
		: ubi nulla lex in membris repugnat legi mentis; ubi non est rixa cupiditatis, in qua periclitetur uictoria caritatis. 
		<parallelism id="4" part="1">hic ergo cantemus alleluia adhuc solliciti</parallelism>
		, ut 
		<parallelism id="4" part="2">illic possimus aliquando cantare securi</parallelism>
		. quare hic solliciti? 
		<parallelism id="5" part="1">non uis ut sim sollicitus, quando lego, numquid non tentatio est uita humana super terram</parallelism>
		? 
		<parallelism id="5" part="2">non uis ut sim sollicitus, quando mihi adhuc dicitur, uigilate et orate, ne intretis in tentationem</parallelism>
		? 
		<parallelism id="5" part="3">non uis ut sim sollicitus, ubi sic abundat tentatio, ut nobis ipsa praescribat oratio, quando dicimus, dimitte nobis debita nostra, sicut et nos dimittimus debitoribus nostris</parallelism>
		? 
		<parallelism id="6" part="1">quotidie petitores</parallelism>
		, 
		<parallelism id="6" part="2">quotidie debitores</parallelism>
		. uis ut sim securus, ubi quotidie peto 
		<parallelism id="7" part="1">indulgentiam pro peccatis</parallelism>
		, 
		<parallelism id="7" part="2">adiutorium pro periculis</parallelism>
		? cum enim dixero propter praeterita peccata, dimitte nobis debita nostra, sicut et nos dimittimus debitoribus nostris: continuo propter futura pericula addo et adiungo, ne nos inferas in tentationem. quomodo est autem populus in bono, quando mecum clamat, libera nos a malo? et tamen, fratres, in isto adhuc malo cantemus alleluia deo bono, qui nos liberat a malo. quid circum inspicis unde te liberet, quando te liberat a malo? noli longe ire, noli aciem mentis circumquaque distendere. ad te redi, te respice. tu es adhuc malus. quando ergo deus te ipsum liberat a te ipso, tunc te liberat a malo. apostolum audi; et ibi intellige a quo malo sis liberandus. condelector, inquit, legi dei secundum interiorem hominem; uideo autem aliam legem in membris meis repugnantem legi mentis meae, et captiuantem me in lege peccati, quae est. ubi? captiuantem, inquit, me in lege peccati, quae est in membris meis. 
		<parallelism id="8" part="1">putaui quia captiuauit te sub nescio quibus ignotis barbaris</parallelism>
		: 
		<parallelism id="8" part="2">putaui quia captiuauit te sub nescio quibus gentibus alienis</parallelism>
		, uel 
		<parallelism id="8" part="3">sub nescio quibus hominibus dominis</parallelism>
		. quae est, inquit, in membris meis. exclama ergo cum illo: miser ego homo, quis me liberabit? unde quis liberabit? dic unde. 
		<parallelism id="9" part="1">alius dicit ab optione</parallelism>
		, 
		<parallelism id="9" part="2">alius de carcere</parallelism>
		, 
		<parallelism id="9" part="3">alius de barbarorum captiuitate</parallelism>
		, 
		<parallelism id="9" part="4">alius de febre atque languore</parallelism>
		: dic tu, apostole, non 
		<parallelism id="10" part="1">quo mittamur</parallelism>
		, aut 
		<parallelism id="10" part="2">quo ducamur</parallelism>
		; sed 
		<parallelism id="11" part="1">quid nobiscum portemus</parallelism>
		, 
		<parallelism id="11" part="2">quid nos ipsi simus</parallelism>
		, dic: de corpore mortis huius. de corpore mortis huius? de corpore, inquit, mortis huius. 
	</section>
	<section id="2">
		alius dicit: corpus mortis huius non ad me pertinet: 
		<parallelism id="12" part="1">carcer meus est ad tempus</parallelism>
		, 
		<parallelism id="12" part="2">catena mea est ad tempus</parallelism>
		: 
		<parallelism id="13" part="1">in corpore mortis sum ego</parallelism>
		; 
		<parallelism id="13" part="2">non corpus mortis sum ego</parallelism>
		. argumentaris, ideo non liberaris. ego enim, inquit, spiritus sum; caro non sum, sed in carne sum: cum fuero liberatus a carne, quid erit mihi deinde cum carne? huic argumentationi uultis, fratres, ut ego respondeam, an apostolus? si ego respondero, contemnetur fortassis magnitudo uerbi propter uilitatem ministri. taceo potius. 
		<parallelism id="14" part="1">audi mecum doctorem gentium</parallelism>
		: 
		<parallelism id="14" part="2">audi mecum uas electionis</parallelism>
		, ut a te tollatur controuersia dissensionis. audi, sed dic prius quod dicebas. nempe hoc dicebas: non sum ego caro, sed spiritus sum. in carcere meo gemo: quando fuerit hoc uinculum et hoc ergastulum dissolutum, ego liber abscedo. 
		<parallelism id="15" part="1">terra terrae redditur</parallelism>
		, 
		<parallelism id="15" part="2">spiritus caelo recipitur</parallelism>
		: uado ego, dimitto quod non sum. ergo hoc dicebas? hoc, inquit. non tibi ego respondeo: responde, apostole; responde, obsecro te. 
		<parallelism id="16" part="1">praedicasti, ut audireris</parallelism>
		; 
		<parallelism id="16" part="2">scripsisti, ut legereris</parallelism>
		; 
		<parallelism id="16" part="3">totum factum est, ut credereris</parallelism>
		. dic: quis me liberabit de corpore mortis huius? gratia dei per Iesum Christum dominum nostrum. unde te liberat? de corpore mortis huius. sed non es tu ipse corpus mortis huius? respondet: igitur ipse ego 
		<parallelism id="17" part="1">mente seruio legi dei</parallelism>
		, 
		<parallelism id="17" part="2">carne autem legi peccati</parallelism>
		. sed ipse ego: quomodo per diuersa ipse tu? 
		<parallelism id="18" part="1">mente, inquit, quia diligo</parallelism>
		; 
		<parallelism id="18" part="2">carne, quia concupisco</parallelism>
		: uictor quidem, si non consentio; adhuc tamen luctator, urgente aduersario. et quomodo cum fueris, o apostole, ab hac carne liberatus, iam non eris tu nisi spiritus? respondet apostolus, morte iam imminente, debito quod nemo euadit: carnem non 
		<parallelism id="19" part="1">in aeternum pono</parallelism>
		, sed 
		<parallelism id="19" part="2">ad tempus sepono</parallelism>
		. ergo rediturus es ad corpus mortis huius? et quid? ipsius uerba potius audiamus. quomodo redis ad corpus, unde tam pia uoce liberandum te esse clamasti? respondet: redeo quidem ad corpus, sed iam non mortis huius. audi, imperite, contra quotidianas lectionum uoces surde: audi quomodo redit ad corpus quidem, sed non mortis huius. non quia aliud erit corpus, sed quia oportet 
		<parallelism id="20" part="1">corruptibile hoc induere incorruptionem</parallelism>
		, et 
		<parallelism id="20" part="2">mortale hoc induere immortalitatem</parallelism>
		. fratres mei, quando dicebat apostolus 
		<parallelism id="21" part="1">corruptibile hoc</parallelism>
		, 
		<parallelism id="21" part="2">mortale hoc</parallelism>
		, quodam modo carnem sua uoce tangebat. non ergo aliud. non, inquit, 
		<parallelism id="22" part="1">pono corpus terrenum</parallelism>
		, et 
		<parallelism id="22" part="2">accipio corpus aereum</parallelism>
		, aut 
		<parallelism id="22" part="3">accipio corpus aethereum</parallelism>
		. ipsum accipio, sed non iam mortis huius. quia oportet 
		<parallelism id="23" part="1">corruptibile, non aliud, sed hoc, induere incorruptionem</parallelism>
		; et 
		<parallelism id="23" part="2">mortale, non aliud, sed hoc, induere immortalitatem</parallelism>
		. 
		<parallelism id="24" part="1">tunc fiet sermo qui scriptus, est, absorpta est mors in uictoriam. cantetur alleluia</parallelism>
		. 
		<parallelism id="24" part="2">tunc fiet sermo qui scriptus est: qui sermo, non iam pugnantium, sed triumphantium: absorpta est mors in uictoriam. cantetur alleluia</parallelism>
		. 
		<parallelism id="24" part="3">ubi est, mors, aculeus tuus? cantetur alleluia</parallelism>
		. aculeus autem mortis est peccatum. sed quaeres locum eius, et non inuenies. 
	</section>
	<section id="3">
		sed etiam hic 
		<parallelism id="25" part="1">inter pericula</parallelism>
		, 
		<parallelism id="25" part="2">inter tentationes</parallelism>
		, 
		<parallelism id="26" part="1">et ab aliis</parallelism>
		, 
		<parallelism id="26" part="2">et a nobis</parallelism>
		 cantetur alleluia. fidelis enim deus, qui non permittet, inquit, uos tentari super id quod potestis. ergo et hic cantemus alleluia. adhuc est homo reus, sed fidelis est deus. non ait, non permittet uos tentari: sed, non permittet uos tentari super id quod potestis; sed faciet cum tentatione etiam exitum, ut possitis sustinere. intrasti in tentationem: sed faciet deus etiam exitum, ne pereas in tentatione: ut quomodo uas figuli, 
		<parallelism id="27" part="1">formeris praedicatione</parallelism>
		, 
		<parallelism id="27" part="2">coquaris tribulatione</parallelism>
		. sed quando intras, exitum cogita: quia fidelis est deus, custodiet dominus 
		<parallelism id="28" part="1">introitum tuum</parallelism>
		, et 
		<parallelism id="28" part="2">exitum tuum</parallelism>
		. porro autem, cum factum fuerit corpus hoc immortale et incorruptibile, quando perierit tota tentatio; quia corpus quidem mortuum est: quare mortuum est? propter peccatum. spiritus autem uita est, apostoli uerba sunt: quare? propter iustitiam. remittimus ergo mortuum corpus? non, sed audi: si autem spiritus eius qui suscitauit Christum a mortuis, habitat in uobis; qui suscitauit Christum a mortuis, uiuificabit et mortalia corpora uestra. modo enim corpus animale, tunc spirituale. factus est enim 
		<parallelism id="29" part="1">primus homo in animam uiuentem</parallelism>
		, 
		<parallelism id="29" part="2">nouissimus homo in spiritum uiuificantem</parallelism>
		. ideo uiuificabit et mortalia corpora uestra propter inhabitantem spiritum eius in uobis. o felix illic alleluia. o secura. o sine aduersario. ubi 
		<parallelism id="30" part="1">nemo erit inimicus</parallelism>
		, 
		<parallelism id="30" part="2">nemo perit amicus</parallelism>
		. 
		<parallelism id="31" part="1">ibi laudes deo</parallelism>
		, et 
		<parallelism id="31" part="2">hic laudes deo</parallelism>
		: sed 
		<parallelism id="32" part="1">hic a sollicitis, ibi a securis</parallelism>
		; 
		<parallelism id="32" part="2">hic a morituris, ibi a semper uicturis</parallelism>
		; 
		<parallelism id="33" part="1">hic in spe, ibi in re</parallelism>
		; 
		<parallelism id="33" part="2">hic in uia, illic in patria</parallelism>
		. modo ergo, fratres mei, cantemus, non 
		<parallelism id="34" part="1">ad delectationem quietis</parallelism>
		, sed 
		<parallelism id="34" part="2">ad solatium laboris</parallelism>
		. quomodo solent cantare uiatores; canta, sed ambula: laborem consolare cantando, pigritiam noli amare: canta, et ambula. quid est, ambula? profice, in bono profice. sunt enim, secundum apostolum, quidam proficientes in peius. tu si proficis, ambulas: sed 
		<parallelism id="35" part="1">in bono profice</parallelism>
		, 
		<parallelism id="35" part="2">in recta fide profice</parallelism>
		, 
		<parallelism id="35" part="3">in bonis moribus profice</parallelism>
		: canta, et ambula. 
		<parallelism id="36" part="1">noli errare</parallelism>
		, 
		<parallelism id="36" part="2">noli redire</parallelism>
		, 
		<parallelism id="36" part="3">noli remanere</parallelism>
		. conuersi ad dominum. 
	</section>
	<section id="4">die crastina sanctorum martyrum Mariani et Iacobi festiuitas illucescit; sed, quoniam causa tantae congregationis sancti concilii adhuc aliquantulum occupati sumus, die tertio eiusdem diei natalis ipsius, adiuuante domino, debitum sermonem reddemus uobis.</section>
</sermon>
