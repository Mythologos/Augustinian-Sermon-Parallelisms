<?xml version="1.0" ?>
<sermon id="261">
	<section id="1">
		<parallelism id="1" part="1">resurrectio domini, spes nostra</parallelism>
		: 
		<parallelism id="1" part="2">ascensio domini, glorificatio nostra</parallelism>
		. ascensionis enim hodie sollemnia celebramus. 
		<parallelism id="2" part="1">si ergo recte</parallelism>
		, 
		<parallelism id="2" part="2">si fideliter</parallelism>
		, 
		<parallelism id="2" part="3">si deuote</parallelism>
		, 
		<parallelism id="2" part="4">si sancte</parallelism>
		, 
		<parallelism id="2" part="5">si pie</parallelism>
		 ascensionem domini celebramus, ascendamus cum illo, et sursum cor habeamus. ascendentes autem non extollamur. sursum enim cor habere debemus, sed ad dominum. 
		<parallelism id="3" part="1">sursum enim cor non ad dominum, superbia uocatur</parallelism>
		: 
		<parallelism id="3" part="2">sursum autem cor ad dominum, refugium uocatur</parallelism>
		. illi enim dicimus qui ascendit: domine, refugium factus es nobis. resurrexit enim, ut spem nobis daret, quia resurgit quod moritur: ne moriendo desperaremus, et totam uitam nostram morte finitam putaremus. solliciti enim eramus de ipsa anima, et ille nobis resurgendo et de carne securitatem dedit. ergo ascendit, quis? qui descendit. 
		<parallelism id="4" part="1">descendit, ut sanaret te</parallelism>
		: 
		<parallelism id="4" part="2">ascendit, ut leuaret te</parallelism>
		. 
		<parallelism id="5" part="1">cades, si leuaueris te</parallelism>
		: 
		<parallelism id="5" part="2">manes, si leuauerit te</parallelism>
		. 
		<parallelism id="6" part="1">sursum ergo cor, sed ad dominum, refugium est</parallelism>
		: 
		<parallelism id="6" part="2">sursum cor, sed non ad dominum, superbia est</parallelism>
		. dicamus ergo illi resurgenti: quoniam tu es domine spes mea; ascendenti autem: altissimum posuisti refugium tuum. quomodo enim ad eum cor sursum habentes, superbi erimus, qui propter nos humilis factus est, ne superbi remaneremus? 
	</section>
	<section id="2">
		deus Christus, hoc semper: numquam hoc desinet, quia numquam coepit. si enim per gratiam eius aliquid incipit, quod numquam desinat; ille quomodo desinet, qui numquam coepit? quid est quod incipit, et numquam desinet? immortalitas nostra 
		<parallelism id="7" part="1">initium habebit</parallelism>
		, 
		<parallelism id="7" part="2">finem non habebit</parallelism>
		. non enim iam habemus, quod cum habere coeperimus, non amittemus. semper ergo deus Christus. et qualis deus? quaeris qualis? patri aequalis. noli ergo quaerere in aeternitate qualitatem, sed felicitatem. qualis deus Christus, cape, si potes. ecce dico, non te fraudabo. quaeris qualis deus Christus? audi me, immo audi mecum: 
		<parallelism id="8" part="1">simul audiamus</parallelism>
		, 
		<parallelism id="8" part="2">simul discamus</parallelism>
		. non enim quia loquor et uos auditis, ideo uobiscum non audio. quaeris ergo, cum audis: deus est Christus, qualis deus Christus? audi mecum: non, inquam, me audi, sed mecum. in hac enim schola omnes sumus condiscipuli: caelum est cathedra magistri nostri. audi ergo qualis deus Christus. in principio erat uerbum. ubi? et uerbum erat apud deum. sed uerba quotidie solemus audire. noli sic cogitare, quomodo soles audire, deus erat uerbum, qualis quaero. nam ecce iam deum credo: sed qualis deus sit, quaero. quaerite faciem eius semper. nemo quaerendo deficiat, sed proficiat. proficit quaerens, si pietas quaerat, non uanitas. 
		<parallelism id="9" part="1">quomodo quaerit pietas</parallelism>
		, 
		<parallelism id="9" part="2">quomodo uanitas</parallelism>
		? 
		<parallelism id="10" part="1">pietas quaerit credendo</parallelism>
		, 
		<parallelism id="10" part="2">uanitas litigando</parallelism>
		. si enim litigare mecum uelis, mihique dicere: 
		<parallelism id="11" part="1">quem deum colis</parallelism>
		? 
		<parallelism id="11" part="2">qualem deum colis</parallelism>
		? ostende mihi quod colis, respondebo: etsi est quod ostendam, non est cui. 
	</section>
	<section id="3">
		nec ego audeo dicere, iam me cepisse quod quaeris. ingredior enim, quantum possum, post uestigia illius tanti athletae Christi, apostoli scilicet Pauli dicentis: fratres, ego me ipsum non arbitror apprehendisse. ego me ipsum. ego, quid est, et me ipsum? ego qui plus omnibus illis laboraui? noui, apostole, quomodo dicas, ego. expressio est, non elatio. nam uis audire quomodo dicat: ego? cum dixisset: plus omnibus illis laboraui, tulit sibi ipsum ego. plus, inquit, omnibus illis laboraui. et quasi nos ad illum, quis? et ille ad nos: non ego autem, sed dei gratia mecum. ille ergo cum quo tanta gratia dei erat, ut posterius uocatus plus praecedentibus laboraret, dicit tamen: fratres, ego me ipsum non arbitror apprehendisse. ibi ego, ubi non apprehendit. humanae quippe infirmitatis est, non apprehendere. ubi autem leuatus est in tertium caelum, et audiuit ineffabilia uerba, quae non licet homini loqui, non dixit: ego. sed quid dixit? scio hominem ante annos quatuordecim. scio hominem: et ipse homo erat qui loquebatur, et quod in eo factum est, quasi alterum fecit, ideo non defecit. noli ergo contendere, noli litigare, exigendo a me qualem deum colo. non enim idolum est, et digitum extendo, et dico tibi: ecce deum, quem colo; 
		<parallelism id="12" part="1">aut aliquod sidus est</parallelism>
		, 
		<parallelism id="12" part="2">aut aliqua stella</parallelism>
		, 
		<parallelism id="13" part="1">aut sol</parallelism>
		, 
		<parallelism id="13" part="2">aut luna</parallelism>
		: et extendo digitum in caelum, et dico: ecce quod colo. non 
		<parallelism id="14" part="1">est quo digitus extendatur</parallelism>
		, sed 
		<parallelism id="14" part="2">est quo mens extendatur</parallelism>
		. uide ipsum non comprehendentem, et tamen quaerentem, sequentem, inhiantem, suspirantem, desiderantem: uide illum, quid intendat uide ad deum suum, utrum digitum, an uero animum. quid ait? non me arbitror apprehendisse. unum autem, quae retro oblitus, in ea quae ante sunt extentus, secundum intentionem sequor ad palmam supernae uocationis dei in Christo Iesu. sequor, inquit, ambulo, inquit, in uia sum. sequere, si potes: simul ad patriam ueniamus, ubi non a me quaeres, nec ego a te. simul ergo modo credendo quaeramus, ut simul postea uidendo gaudeamus. 
	</section>
	<section id="4">
		nam quis tibi ostendit, qualis sit deus Christus? ecce quod dignatus est dicere per seruum suum, dicat et per istum seruum suum, 
		<parallelism id="15" part="1">conseruis meis</parallelism>
		, 
		<parallelism id="15" part="2">seruis suis</parallelism>
		. dictum est tibi: in principio erat uerbum. quaerebas ubi esset, responsum est: uerbum erat apud deum. et ne uerba contemneres ex consuetudine locutionis humanae, audisti: deus erat uerbum. adhuc quaeris qualis deus? omnia per ipsum facta sunt. ama illum: quidquid amas, ab illo est. non amemus creaturam, neglecto creatore: sed adtendamus creaturam, et laudemus creatorem. non tibi possum ostendere deum meum: ostendo quae fecit, recolo quae fecit. omnia per ipsum facta sunt. 
		<parallelism id="16" part="1">fecit noua non nouus</parallelism>
		; 
		<parallelism id="16" part="2">fecit temporalia sempiternus</parallelism>
		; 
		<parallelism id="16" part="3">fecit mutabilia, qui nescit mutari</parallelism>
		. 
		<parallelism id="17" part="1">facta inspice</parallelism>
		, 
		<parallelism id="17" part="2">lauda factorem</parallelism>
		: crede, ut munderis. uidere enim uis? 
		<parallelism id="18" part="1">bonam rem</parallelism>
		, 
		<parallelism id="18" part="2">magnam rem</parallelism>
		 uis: hortor ut uelis. uidere uis? beati mundi corde, quia ipsi deum uidebunt. prius ergo cogita de corde mundando: hoc habeto negotium, ad hoc te auoca, insta huic operi. 
		<parallelism id="19" part="1">quod uis uidere mundum est</parallelism>
		, 
		<parallelism id="19" part="2">immundum est unde uis uidere</parallelism>
		. cogitas deum quasi aliquam istorum oculorum immensam uel multiplicem lucem, auges tibi spatia quanta uis: non ponis finem ubi non uis, ponis ubi uis. 
		<parallelism id="20" part="1">phantasmata sunt ista cordis tui</parallelism>
		, 
		<parallelism id="20" part="2">immunditia est ista cordis tui</parallelism>
		. tolle, abice. si terra tibi in oculum caderet, et uelles ut ostenderem tibi lucem; prius tui oculi quaererent mundatorem. tantum immunditiae est in corde tuo: ibi auaritia non parua immunditia est. congeris quod tecum non tollas. nescis quia cum congeris, ad cor tuum lutum trahis? unde uidebis ergo quod quaeris? 
	</section>
	<section id="5">
		<parallelism id="21" part="1">tu mihi dicis: ostende mihi deum tuum</parallelism>
		. 
		<parallelism id="21" part="2">ego tibi dico: adtende paululum ad cor tuum</parallelism>
		. 
		<parallelism id="22" part="1">ostende, inquis, mihi deum tuum</parallelism>
		. 
		<parallelism id="22" part="2">adtende, inquio, paululum ad cor tuum</parallelism>
		. quidquid ibi uides quod displicet deo, tolle inde. uenire ad te uult deus. dominum ipsum Christum audi: ego et pater ueniemus ad eum, et mansionem apud eum faciemus. ecce quid promittit deus. si ergo promitterem uenturum me in domum tuam, mundares eam: deus in cor tuum uenire uult, et piger es ei domum mundare? non amat habitare cum auaritia, cum muliere immunda et insatiabili, cui tu iubenti seruiebas, et deum uidere quaerebas. 
		<parallelism id="23" part="1">quid fecisti, quod deus iussit</parallelism>
		? 
		<parallelism id="23" part="2">quid non fecisti, quod auaritia iussit</parallelism>
		? quid fecisti, quod deus iussit? ego ostendo quid habitet cor tuum, qui uis uidere deum. hoc enim dixeram: est quod ostendere, sed cui non est. 
		<parallelism id="24" part="1">quod deus iussit, quid fecisti</parallelism>
		? 
		<parallelism id="24" part="2">quod auaritia iussit, quid distulisti</parallelism>
		? 
		<parallelism id="25" part="1">iussit deus ut nudum uestires, tremuisti</parallelism>
		: 
		<parallelism id="25" part="2">iussit auaritia ut uestitum exspoliares, insanisti</parallelism>
		. si fecisses quod deus iussit, quid tibi dicam, haberes illud et illud? ipsum deum haberes. si fecisses quod deus iussit, deum haberes. fecisti quod auaritia iussit, quid habes? scio, dicturus es mihi: habeo quidquid abstuli. ergo auferendo habes. habes aliquid apud te, qui perdidisti te? habeo, inquis. ubi, rogo te? certe 
		<parallelism id="26" part="1">aut in cubiculo</parallelism>
		, 
		<parallelism id="26" part="2">aut in sacello</parallelism>
		, 
		<parallelism id="26" part="3">aut in arca</parallelism>
		: nolo amplius dicere. ubicumque habes, modo certe tecum non habes. certe modo cogitas in arca te habere: forte periit, et nescis; forte cum redis, non inuenis quod dimisisti. cor tuum quaero: ibi quid habeas, interrogo. ecce 
		<parallelism id="27" part="1">implesti arcam tuam</parallelism>
		, et 
		<parallelism id="27" part="2">fregisti conscientiam tuam</parallelism>
		. uide plenum, disce esse plenus: 
		<parallelism id="28" part="1">dominus dedit</parallelism>
		, 
		<parallelism id="28" part="2">dominus abstulit</parallelism>
		; sicut domino placuit, ita factum est: sit nomen domini benedictum. nempe omnia perdiderat. unde ergo istas gemmas laudis domino proferebat? 
	</section>
	<section id="6">
		munda ergo cor, quantum potes: id age, id operare. et ut ille mundet, ubi maneat roga, supplica, humiliare. non capis: in principio erat uerbum, et uerbum erat apud deum, et deus erat uerbum: hoc erat in principio apud deum. omnia per ipsum facta sunt, et sine ipso factum est nihil. quod factum est in ipso uita erat, et uita erat lux hominum. et lux in tenebris lucet, et tenebrae eam non comprehenderunt. ecce quare non capis: lux in tenebris lucet, et tenebrae eam non comprehenderunt. 
		<parallelism id="29" part="1">quae sunt tenebrae, nisi opera mala</parallelism>
		? 
		<parallelism id="29" part="2">quae sunt tenebrae, nisi cupiditates malae</parallelism>
		, superbia, auaritia, ambitio, inuidentia? omnia ista tenebrae sunt: ideo non comprehendis. nam lux lucet in tenebris: sed da qui comprehendat. 
	</section>
	<section id="7">
		uide ergo, ne forte hoc quomodocumque possis accipere: uerbum caro factum est, et habitauit in nobis. per hominem Christum tendis ad deum Christum. multum est ad te deus: sed homo factus est deus. quod longe erat a te, per hominem factum est iuxta te. 
		<parallelism id="30" part="1">ubi maneas, deus est</parallelism>
		: 
		<parallelism id="30" part="2">qua eas, homo est</parallelism>
		. idem ipse Christus, 
		<parallelism id="31" part="1">et qua eas</parallelism>
		, 
		<parallelism id="31" part="2">et quo eas</parallelism>
		. ipse ergo uerbum caro factum est et habitauit in nobis. 
		<parallelism id="32" part="1">assumpsit quod non erat</parallelism>
		, 
		<parallelism id="32" part="2">non amisit quod erat</parallelism>
		. 
		<parallelism id="33" part="1">apparebat homo</parallelism>
		, et 
		<parallelism id="33" part="2">latebat deus</parallelism>
		. 
		<parallelism id="34" part="1">occisus est homo, et offensus est deus</parallelism>
		: sed 
		<parallelism id="34" part="2">resurrexit homo, et inuentus est deus</parallelism>
		. cogita ergo 
		<parallelism id="35" part="1">quanta fecit ut deus</parallelism>
		, 
		<parallelism id="35" part="2">quanta passus est ut homo</parallelism>
		. occisus est, sed non in diuinitate: ipse Christus occisus est. non enim duo, deus et homo; ut iam non faciamus uel nouerimus trinitatem, sed quaternitatem. homo quidem homo, et deus deus; sed totus Christus homo et deus: ipse ergo Christus homo et deus. quomodo tu homo corpus et animus: sic totus Christus homo et deus. ergo totus Christus, caro, anima, et deus. idem ipse 
		<parallelism id="36" part="1">aliquid dicit, quod ad deum pertinet</parallelism>
		; 
		<parallelism id="36" part="2">aliquid dicit, quod ad animam pertinet</parallelism>
		; 
		<parallelism id="36" part="3">aliquid dicit, quod ad carnem pertinet</parallelism>
		: totum ad Christum pertinet. quid dicit ut deus? 
		<parallelism id="37" part="1">sicut pater habet uitam in semetipso</parallelism>
		, 
		<parallelism id="37" part="2">sic dedit filio habere uitam in semetipso</parallelism>
		. quaecumque pater facit, haec eadem et filius facit similiter. ego et pater unum sumus. 
		<parallelism id="38" part="1">quid dicit Christus secundum animam suam</parallelism>
		? tristis est anima mea usque ad mortem. 
		<parallelism id="38" part="2">quid dicit Christus secundum carnem</parallelism>
		? soluite templum hoc, et in triduo suscitabo illud. palpate et uidete, quia spiritus carnem et ossa non habet, sicut me uidetis habere. haec sunt thesauri sapientiae et scientiae. 
	</section>
	<section id="8">
		certe tota lex in duobus praeceptis pendet: diliges dominum deum tuum 
		<parallelism id="39" part="1">ex toto corde tuo</parallelism>
		, 
		<parallelism id="39" part="2">ex tota anima tua</parallelism>
		, 
		<parallelism id="39" part="3">ex tota mente tua</parallelism>
		; et diliges proximum tuum tamquam te ipsum. in his duobus praeceptis tota lex pendet et prophetae. in Christo habes totum. deum tuum uis diligere? habes in Christo: in principio erat uerbum, et uerbum erat apud deum, et deus erat uerbum. proximum uis diligere? habes in Christo: uerbum caro factum est et habitauit in nobis. 
	</section>
	<section id="9">
		mundet nos gratia sua: mundet nos opitulationibus et consolationibus suis. fratres mei, per ipsum et in ipso obsecro uos, in bonis operibus abundetis, in misericordia, bonitate, benignitate. cito dimittite quod in uos peccatur. nemo teneat iram aduersus alium, ne intercludat sibi orationem ad deum. haec enim omnia, quia in hoc saeculo sumus, quia etsi proficimus, etsi iuste uiuimus, sine peccato hic non uiuimus. non enim peccata sola sunt illa quae crimina nominantur, adulteria, fornicationes, sacrilegia, furta, rapinae, falsa testimonia: non ipsa sola peccata sunt. 
		<parallelism id="40" part="1">adtendere aliquid quod non debebas, peccatum est</parallelism>
		; 
		<parallelism id="40" part="2">audire aliquid libenter, quod audiendum non fuit, peccatum est</parallelism>
		; 
		<parallelism id="40" part="3">cogitare aliquid, quod non fuit cogitandum, peccatum est</parallelism>
		. 
	</section>
	<section id="10">
		sed dedit dominus noster post illud lauacrum regenerationis alia quotidiana remedia. 
		<parallelism id="41" part="1">quotidiana nostra mundatio</parallelism>
		, 
		<parallelism id="41" part="2">dominica oratio</parallelism>
		. dicamus, et uerum dicamus, quia et ipsa eleemosyna est: dimitte nobis debita nostra, sicut et nos dimittimus debitoribus nostris. date eleemosynas, et omnia munda sunt uobis. mementote, fratres, ad dexteram staturis quid dicturus est. 
		<parallelism id="42" part="1">non dicet: illa et illa magna fecistis, sed: esuriui, et dedistis mihi manducare</parallelism>
		. ad sinistram staturis 
		<parallelism id="42" part="2">non est dicturus: illa et illa mala fecistis, sed: esuriui, et non dedistis mihi manducare</parallelism>
		. 
		<parallelism id="43" part="1">illi pro eleemosyna, in uitam aeternam</parallelism>
		: 
		<parallelism id="43" part="2">illi propter sterilitatem, in ignem aeternum</parallelism>
		. modo eligite aut dexteram aut sinistram. nam rogo uos, quam habere poterit spem salutis 
		<parallelism id="44" part="1">piger in remediis</parallelism>
		, 
		<parallelism id="44" part="2">creber in morbis</parallelism>
		? sed parui morbi sunt. congere, et premunt. minora peccata sunt quae habeo. non sunt multa? nam quomodo minora sunt, quae premunt, obruunt? 
		<parallelism id="45" part="1">quid minutius pluuiae guttis? flumina implentur</parallelism>
		. 
		<parallelism id="45" part="2">quid minutius granis tritici? horrea implentur</parallelism>
		. tu 
		<parallelism id="46" part="1">adtendis quia minora sunt</parallelism>
		, et non 
		<parallelism id="46" part="2">adtendis quia multa sunt</parallelism>
		. adtendere nosti: numera, si potes. sed plane quotidianum remedium dedit deus. 
	</section>
	<section id="11">
		magna misericordia eius qui ascendit in altum, et captiuauit captiuitatem. quid est, 
		<parallelism id="47" part="1">captiuauit captiuitatem</parallelism>
		? 
		<parallelism id="47" part="2">occidit mortem</parallelism>
		. 
		<parallelism id="48" part="1">captiuitas captiuata est</parallelism>
		: 
		<parallelism id="48" part="2">mors mortua est</parallelism>
		. quid ergo? hoc solum fecit qui ascendit in altum, et captiuauit captiuitatem? ergo dimisit nos? ecce ego uobiscum sum usque in consummationem saeculi. ergo illud adtende: dedit dona hominibus. 
		<parallelism id="49" part="1">aperi sinum pietatis</parallelism>
		, 
		<parallelism id="49" part="2">excipe donum felicitatis</parallelism>
		.
	</section>
</sermon>
