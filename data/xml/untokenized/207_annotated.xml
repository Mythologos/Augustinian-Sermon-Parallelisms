<?xml version="1.0" ?>
<sermon id="207">
	<section id="1">
		in adiutorio misericordiae domini dei nostri, 
		<parallelism id="1" part="1">tentationes saeculi</parallelism>
		, 
		<parallelism id="1" part="2">insidiae diaboli</parallelism>
		, 
		<parallelism id="2" part="1">mundi labor</parallelism>
		, 
		<parallelism id="2" part="2">carnis illecebra</parallelism>
		, turbulentorum temporum fluctus, et corporalis omnis atque spiritualis aduersitas, eleemosynis, et ieiuniis, atque orationibus superandae sunt. haec cum per totam uitam feruere debeant christiano; tum maxime propinquante solemnitate paschali, quae suo reditu anniuersario nostras excitat mentes; innouans in eis memoria salutari, quod dominus noster unicus dei filius misericordiam praestitit nobis, ieiunauit orauitque pro nobis. eleemosyna quippe Graece, misericordia est. quae autem maior esse misericordia super miseros potuit, quam illa quae caeli creatorem de caelo deposuit, et terreno corpore terrae induit conditorem; eum qui in aeternitate patris manet aequalis, mortalitate coaequauit et nobis, formam serui mundi domino imposuit; ut ipse 
		<parallelism id="3" part="1">panis esuriret</parallelism>
		, 
		<parallelism id="3" part="2">satietas sitiret</parallelism>
		, 
		<parallelism id="3" part="3">uirtus infirmaretur</parallelism>
		, 
		<parallelism id="3" part="4">sanitas uulneraretur</parallelism>
		, 
		<parallelism id="3" part="5">uita moreretur</parallelism>
		? hoc autem, ut nostra 
		<parallelism id="4" part="1">pasceretur fames</parallelism>
		, 
		<parallelism id="4" part="2">rigaretur ariditas</parallelism>
		, 
		<parallelism id="4" part="3">consolaretur infirmitas</parallelism>
		, 
		<parallelism id="4" part="4">exstingueretur iniquitas</parallelism>
		, 
		<parallelism id="4" part="5">ardesceret caritas</parallelism>
		. quae maior misericordia, quam 
		<parallelism id="5" part="1">creari creatorem</parallelism>
		, 
		<parallelism id="5" part="2">seruire dominatorem</parallelism>
		, 
		<parallelism id="5" part="3">uendi redemptorem</parallelism>
		, 
		<parallelism id="5" part="4">humiliari exaltatorem</parallelism>
		, 
		<parallelism id="5" part="5">occidi suscitatorem</parallelism>
		? nobis de praebendis eleemosynis praecipitur ut panem demus esurienti: ille 
		<parallelism id="6" part="1">se in ipsum ut nobis daret esurientibus</parallelism>
		, 
		<parallelism id="6" part="2">prius pro nobis se tradidit saeuientibus</parallelism>
		. praecipitur nobis ut peregrinum recipiamus: ille pro nobis in sua propria uenit, et sui eum non receperunt. ipsum denique benedicat anima nostra, 
		<parallelism id="7" part="1">qui propitius fit omnibus iniquitatibus eius</parallelism>
		, 
		<parallelism id="7" part="2">qui sanat omnes languores eius</parallelism>
		, 
		<parallelism id="7" part="3">qui redimit de corruptione uitam eius</parallelism>
		, 
		<parallelism id="7" part="4">qui eam coronat in miseratione et misericordia</parallelism>
		: 
		<parallelism id="7" part="5">qui satiat in bonis desiderium eius</parallelism>
		. exerceamus itaque eleemosynas nostras tanto impensius, tantoque frequentius, quanto propinquior fit dies qua nobis praerogata eleemosyna celebratur. quia ieiunium sine misericordia ei nihil est qui ieiunat. 
	</section>
	<section id="2">
		ieiunemus etiam humiliantes animas nostras, appropinquante die quo magister humilitatis humiliauit semetipsum, factus subditus usque ad mortem crucis. imitemur eius crucem, abstinentiae clauis edomitas concupiscentias configentes. castigemus corpus nostrum, et seruituti subiiciamus: et ne per indomitam carnem ad illicita prolabamur, in ea domanda aliquantum et licita subtrahamus. 
		<parallelism id="8" part="1">crapula et ebrietas etiam per dies ceteros deuitanda: per hos autem dies etiam concessa prandia remouenda</parallelism>
		. 
		<parallelism id="8" part="2">adulteria et fornicationes semper exsecranda atque fugienda: his autem diebus et a coniugibus temperandum est</parallelism>
		. facile tibi obtemperabit caro, ne inhaereat alienis, quae refrenari consueuerit et a suis. sane cauendum est ne mutes, non minuas uoluptates. uideas enim quosdam pro usitato uino, inusitatos liquores exquirere, et aliorum expressione pomorum, quod ex uua sibi denegant, multo suauius compensare; cibos extra carnes multiplici uarietate ac iucunditate conquirere; et suauitates quas alio tempore consectari pudet, huic tempori quasi opportune colligere: ut uidelicet obseruatio quadragesimae non sit ueterum concupiscentiarum repressio, sed nouarum deliciarum occasio. haec, fratres, ne uobis persuasa subrepant, quanta potestis uigilantia prouidete. parcimonia ieiuniis coniungatur. 
		<parallelism id="9" part="1">sicut uentris castiganda saturitas</parallelism>
		, 
		<parallelism id="9" part="2">ita gulae irritamenta cauenda</parallelism>
		 sunt. non humanorum alimentorum genera detestanda, sed carnalis est delectatio refrenanda. Esau non pingui uitulo uel uolatilibus saginatis, sed immoderate concupita lenticula reprobatus est. sanctum Dauid aquam plus iusto desiderasse poenituit. non operosis ergo neque pretiosis, sed in promptu et positis quibusque uilioribus alimentis est corpus a ieiunio reficiendum, uel potius fulciendum. 
	</section>
	<section id="3">
		his diebus adminiculis piarum eleemosynarum et frugalium ieiuniorum oratio nostra in superna sustollitur: quia nec impudenter a deo misericordia petitur, cum ab homine homini non negatur, nec serena cordis petentis intentio carnalium uoluptatum phantasmatibus nubilis impeditur. sit autem oratio casta, ne forte non quod caritas, sed quod cupiditas quaerit, optemus; ne inimicis mali aliquid imprecemur; ne in quos nocendo uel uindicando non possumus, orando saeuiamus. certe sicut nos apti efficimur ad orandum eleemosynis et ieiuniis, sic et ipsa nostra oratio facit eleemosynas, cum dirigitur atque profunditur, non pro amicis tantum, uerum etiam pro inimicis, et ieiunat ab ira et odio et a perniciosissimis uitiis. si enim nos ieiunamus a cibis, quanto potius illa a uenenis? denique nos debitis opportunisque temporibus alimentorum perceptione reficimur: nunquam illam escis talibus oblectemus. perpetua suscipiat ista ieiunia: quia est illi cibus proprius, quem sumere sine intermissione praecipitur. 
		<parallelism id="10" part="1">semper ergo ieiunet ab odio</parallelism>
		, 
		<parallelism id="10" part="2">semper dilectione pascatur</parallelism>
		.
	</section>
</sermon>
