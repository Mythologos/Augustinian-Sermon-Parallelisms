<?xml version="1.0" ?>
<sermon id="193">
	<section id="1">
		angelorum uocem, per quam dominus Iesus Christus natus uirginis partu, pastoribus nuntiatus est, cum euangelium legeretur, audiuimus: gloria in excelsis deo, et in terra pax hominibus bonae uoluntatis. festa uox et gratulatoria, non 
		<parallelism id="1" part="1">uni feminae, cuius uterus prolem ediderat</parallelism>
		; sed 
		<parallelism id="1" part="2">generi humano, cui uirgo pepererat saluatorem</parallelism>
		. dignum enim erat, et hoc prorsus decebat, ut ei fetae quae dominum caeli et terrae procreauerat, et post editum fetum integra manserat, non mulierculae humanis solemnitatibus, sed angeli diuinis laudibus, fetalia celebrarent. dicamus ergo et nos, et quanta possumus cum exsultatione dicamus, qui non pecorum pastoribus eum natum nuntiamus, sed eius natalitia cum eius ouibus celebramus: dicamus, inquam, et nos 
		<parallelism id="2" part="1">fideli corde</parallelism>
		, 
		<parallelism id="2" part="2">deuota uoce</parallelism>
		, gloria in excelsis deo, et in terra pax hominibus bonae uoluntatis. et 
		<parallelism id="3" part="1">haec uerba diuina</parallelism>
		, 
		<parallelism id="3" part="2">has dei laudes</parallelism>
		, 
		<parallelism id="3" part="3">hoc angelicum gaudium</parallelism>
		, quanta ualemus consideratione perspectum, fide et spe et caritate meditemur. sicut enim credimus et speramus et desideramus, erimus et nos gloria in excelsis deo, cum resurgente corpore spirituali rapti fuerimus in nubibus obuiam Christo: si modo cum in terra sumus, pacem cum bona uoluntate sectemur. in excelsis quippe uita, quia ibi regio uiuorum; et ibi dies boni, ubi dominus idem ipse est, et anni eius non deficiunt. quisquis autem uult uitam, et diligit uidere dies bonos, cohibeat linguam suam a malo, et labia eius non loquantur dolum; declinet a malo, et faciat bonum: et ita sit homo bonae uoluntatis. et quaerat pacem, ac sequatur eam: quia in terra pax hominibus bonae uoluntatis. 
	</section>
	<section id="2">
		quod si dicis, o homo, ecce uelle adiacet mihi, perficere autem bonum non inuenio; et condelectaris legi dei secundum interiorem hominem, uides autem aliam legem in membris tuis repugnantem legi mentis tuae, et captiuum te ducentem in lege peccati quae est in membris tuis: persiste in bona uoluntate, et exclama quod sequitur, miser ego homo, quis me liberabit de corpore mortis huius? gratia dei, per Iesum Christum dominum nostrum. ipse est enim pax in terra hominibus bonae uoluntatis, post bellum in quo 
		<parallelism id="4" part="1">caro concupiscit aduersus spiritum</parallelism>
		, et 
		<parallelism id="4" part="2">spiritus aduersus carnem</parallelism>
		; ut non quae uultis illa faciatis: quoniam ipse est pax nostra, qui fecit utraque unum. persistat igitur bona uoluntas aduersus concupiscentias malas, et persistens imploret auxilium gratiae dei, per Iesum Christum dominum nostrum. repugnatur illi a lege membrorum carnalium, et ecce iam etiam captiuatur: imploret auxilium, non fidat uiribus suis; et saltem fessa, non dedignetur esse confessa. aderit enim qui dixit eis quos iam uidebat credentes in eum: si permanseritis in uerbo meo, uere discipuli mei eritis; et cognoscetis ueritatem, et ueritas liberabit uo. aderit et liberabit ueritas de corpore mortis huius. ideo quippe ueritas, cuius natalitia celebramus, de terra orta est, ut sit pax in terra hominibus bonae uoluntatis. nam quis idoneus est uelle et posse, nisi inspirando adiuuet ut possimus, qui uocando praestitit ut uelimus? quia ubique misericordia eius praeuenit nos, ut uocaremur qui nolebamus, et ut impetremus posse quod uolumus. dicamus ergo ei: iuraui, et statui custodire iudicia iustitiae tuae. statui quidem, et quia imperasti, promisi obedientiam: sed quoniam uideo aliam legem in membris meis repugnantem legi mentis meae, et captiuum me ducentem in lege peccati, quae est in membris meis; humiliatus sum usquequaque, domine, uiuifica me secundum uerbum tuum. ecce uelle adiacet mihi: ergo uoluntaria oris mei approba, domine; ut fiat pax in terra hominibus bonae uoluntatis. dicamus ista, et si qua alia suggerit pietas, sanctis instructa lectionibus: ut nati ex uirgine domini celebritatem non inaniter frequentemus, 
		<parallelism id="5" part="1">inchoati bona uoluntate</parallelism>
		, 
		<parallelism id="5" part="2">perficiendi plenissima caritate</parallelism>
		; quae et diffunditur in cordibus nostris, non per nos ipsos, sed per spiritum sanctum qui datus est nobis.
	</section>
</sermon>
