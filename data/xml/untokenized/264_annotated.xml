<?xml version="1.0" ?>
<sermon id="264">
	<section id="1">
		multa sunt diuinarum scripturarum recondita sacramenta, siue quae adhuc nos ipsi quaerenda habemus, siue quae iam humilitati nostrae dominus reuelare dignatus est: sed aperiendi haec sanctitati uestrae tempus non sufficit. noui enim maxime his diebus impleri ecclesiam talibus, qui citius uellent discedere, quam uenire; et onerosos nos habent, si aliquando diutius colloquamur: qui tamen in prandiis suis, ad quae festinant, si teneantur usque ad uesperam, 
		<parallelism id="1" part="1">nec laborant</parallelism>
		, 
		<parallelism id="1" part="2">nec recusant</parallelism>
		, nec saltem aliquando ullo pudore discedunt. tamen ne fraudemus eos qui esurientes ueniunt, etsi breuiter, non tacebimus huius rei sacramentum, quod dominus noster Iesus Christus cum eo corpore, in quo resurrexit ascendit. 
	</section>
	<section id="2">
		sane propter infirmitatem discipulorum suorum: non enim deerant etiam in illo numero, quos diabolus infidelitate tentaret, ita ut quidam discipulus eius in ipsa specie in qua nouerat, non tamen magis fidem haberet 
		<parallelism id="2" part="1">uiuentibus membris</parallelism>
		, quam 
		<parallelism id="2" part="2">recentibus cicatricibus</parallelism>
		: ergo ad eorum confirmationem dignatus est post resurrectionem uiuere cum illis quadraginta diebus integris, ab ipso die passionis suae usque in hodiernum diem, 
		<parallelism id="3" part="1">intrans et exiens</parallelism>
		, 
		<parallelism id="3" part="2">manducans et bibens</parallelism>
		, sicut dicit scriptura; confirmans hoc 
		<parallelism id="4" part="1">redditum esse oculis eorum post resurrectionem</parallelism>
		, quod 
		<parallelism id="4" part="2">ablatum erat per crucem</parallelism>
		. uerumtamen non illos uoluit in carne remanere, nec carnali dilectione diutius retinere. eo enim animo uolebant eum esse semper carnaliter secum, quo animo etiam Petrus timebat eum pati. uidebant enim secum magistrum, confortatorem et consolatorem et protectorem hominem, quales uidebant se ipsos. si tale aliquid non uiderent, absentem credebant; cum ubique ille maiestate sit praesens. tuebatur autem eos reuera, quemadmodum ipse dicere dignatus est, tanquam gallina pullos suos. sicut enim gallina propter infirmitatem pullorum et ipsa infirmatur. si enim recordamini, ante oculos nostros sunt tantae aues, quae pullos faciunt; non uidemus aliquam auem infirmari cum pullis, nisi gallinam: et ideo de illa dominus similitudinem duxit; quia propter infirmitatem nostram et ipse susceptione carnis infirmari dignatus est. oportebat autem ut erigerentur aliquantum, et iam inciperent eum spiritualiter cogitare, tanquam uerbum patris, deum apud deum, per quem facta sunt omnia: et non eos sinebat caro, quam uidebant. proderat ergo illis confirmari in fide per conuersationem eius secum quadraginta diebus: sed plus proderat eis, ut se ab oculis eorum subtraheret; et qui in terra tanquam frater conuersatus fuerat, de caelo tanquam dominus subueniret; discerentque illum cogitare secundum deum. hoc enim euangelista Ioannes sonuit: 
		<parallelism id="5" part="1">si quis aduertat</parallelism>
		, 
		<parallelism id="5" part="2">si quis intelligat</parallelism>
		. ait enim dominus: non turbetur cor uestrum. si me diligeretis, inquit, gauderetis, quia uado ad patrem; quoniam pater maior me est. et alio loco, dicit: ego et pater unum sumus. tantamque sibi aequalitatem uindicat, non rapina, sed natura, ut hoc diceret cuidam discipulo dicenti sibi, domine, ostende nobis patrem, et sufficit nobis: et ille, Philippe Philippe, tanto tempore uobiscum sum, et patrem nescitis? qui me uidit, uidit et patrem. quid est, qui me uidit? si secundum oculos carnis, uiderunt et qui crucifixerunt. quid est ergo, qui me uidit; nisi, qui intellexit, qui oculo cordis uidit. quomodo enim sunt aures interiores, quas quaerebat dominus, cum diceret, qui habet aures, audiat, cum ante illum nullus surdus staret: sic est etiam aspectus interior cordis, quo si quis uiderat dominum, uiderat patrem; quia aequalis est patri. 
	</section>
	<section id="3">
		audi apostolum uolentem nobis commendare misericordiam ipsius, quia propter nos infirmatus est, ut sub alis suis pullos colligeret, docens alios etiam discipulos, ut et ipsi compaterentur infirmitati infirmorum, qui ad aliquam firmitatem de infirmitate communi ascendissent; cum ille de caelesti firmitate ad infirmitatem nostram descenderit: ait illis, hoc sentite in uobis, quod et in Christo Iesu. dignamini, inquit, imitari filium dei per compassionem cum paruulis. qui cum in forma dei esset. iam dicendo, in forma dei esset, aequalem ostendit deo. non enim forma minor est quam ille cuius forma est. si enim minor est, forma non est. tamen ne aliquis dubitaret, adiecit, et posuit ipsum uerbum, unde ora sacrilegis clauderet: qui cum in forma dei esset, inquit, non rapinam arbitratus est esse aequalis deo. quid est, fratres carissimi, quod ait apostolus, non rapinam arbitratus est? quia naturaliter aequalis. cui ergo erat rapina aequalitas dei? primo homini, cui dictum est, gustate, et eritis sicut dii. uoluit per rapinam tendere se ad aequalitatem, et per poenam perdidit immortalitatem. ille enim cui rapina non erat, non rapinam arbitratus est esse aequalis deo. si ergo non rapina; natura, integra societas et summa ipsa comparatio. sed quid fecit? semetipsum, ait, exinaniuit, formam serui accipiens; in similitudinem hominum factus, et habitu inuentus ut homo: humiliauit se, factus obediens usque ad mortem, mortem autem crucis. parum erat dicere mortem, et genus mortis ostendit. quare et genus mortis? quia multi ad mortem sunt parati: multi enim dicunt, non timeo mori, sed uellem in lectulo meo mori, circumdatus filiis, nepotibus, lacrymis uxoris. mortem quidem uidentur isti non recusare, sed eligendo genus mortis, de timore puniuntur. ille autem elegit genus mortis, sed quod est deterius omnibus. quomodo sibi eligunt homines melius genus mortis, sic ipse deterius elegit, hoc quod exsecrabile erat omnibus Iudaeis. non enim timuit mori per falsos testes, per sententiam iudicis, qui ueniet iudicare uiuos et mortuos: non timuit mori per ignominiam crucis, ut omnes credentes ab omni ignominia liberaret. ergo factus obediens usque ad mortem, mortem autem crucis: tamen naturaliter aequalis deo; fortis in uirtute maiestatis, infirmus compassione humanitatis: 
		<parallelism id="6" part="1">fortis, ut faceret omnia</parallelism>
		; 
		<parallelism id="6" part="2">infirmus, ut reficeret omnia</parallelism>
		. 
	</section>
	<section id="4">
		quod ergo ait Ioannes attendite: si diligeretis me, gauderetis, quia uado ad patrem; quoniam pater maior me est. quomodo aequalis, sicut dicit apostolus? sicut ipse dominus, ego et pater unum sumus. et alio loco, qui me uidit, uidit et patrem. quomodo hic, quia pater maior me est? uox ista, fratres, quantum dominus aspirat aduertere, quodam modo exprobrantis fuit et consolantis. fixi enim erant in homine, et deum cogitare non poterant. tunc enim cogitarent deum, si ab illis et ab eorum oculis homo auferretur, ut amputata familiaritate quae cum carne erat facta, discerent uel absente carne diuinitatem cogitare. ergo hoc eis ait: si me diligeretis, gauderetis, quia eo ad patrem. quare? ut cum eo ad patrem, possitis me cogitare aequalem patri. propterea enim maior me est: adhuc cum uidetis me in carne, adhuc maior me est pater. uidete si suscepistis: non enim nouerant nisi hominem cogitare. hoc dico aliquanto planius, propter fratres nostros tardiores: qui autem intellexerunt, ferant tarditatem ceterorum et imitentur ipsum dominum, qui cum in forma dei esset, humiliauit se, factus obediens usque ad mortem. si me diligeretis, quid est hoc? si me diligeretis, gauderetis, quia eo ad patrem. si me diligeretis, quid aliud est, quam, non me diligitis? quid ergo diligitis? carnem quam uidetis. ipsam enim non uultis ab oculis discedere. si autem me diligeretis: quid est, me? in principio erat uerbum, et uerbum erat apud deum, et deus erat uerbum: quod ait ipse Ioannes. si ergo sic me diligeretis, quomodo per me facta sunt omnia, gauderetis, quoniam uado ad patrem. quare? quoniam pater maior me est. adhuc cum me uidetis in terra, maior me est pater. discedam ab oculis uestris; tollatur ab aspectibus caro mortalis, quae propter uestram mortalitatem suscepta est; indumentum hoc, quod humilitate suscepi, incipiatis non uidere: leuetur tamen in caelum. ut discatis quid speretis. non enim dimisit hic ipsam tunicam, quam hic uoluit indui. nam si hic illam dimisisset, desperarent omnes de resurrectione carnis. modo enim leuauit eam in caelum, et sunt qui dubitent de carnis resurrectione. si deus in se illam ostendit, homini negaturus est illam? 
		<parallelism id="7" part="1">deus enim accepit illam miseratione</parallelism>
		, 
		<parallelism id="7" part="2">homo autem conditione</parallelism>
		. et tamen 
		<parallelism id="8" part="1">ostendit illam</parallelism>
		, 
		<parallelism id="8" part="2">confirmauit illos</parallelism>
		, et 
		<parallelism id="8" part="3">leuauit illam</parallelism>
		. subducto autem ab oculis carnali aspectu, iam illi hominem non uiderunt. si quid erat in cordibus eorum tractum de desiderio carnali, quasi contristatum est in ipsis. congregati sunt tamen in unum, et coeperunt orare. ille autem missurus erat post istum decem diebus interpositis spiritum sanctum, ut spiritus sanctus impleret eos amore spirituali, auferens eis desideria carnalia. faciebat eos iam sic intelligere Christum quomodo erat uerbum dei, deus apud deum, per quod facta sunt omnia. non autem possent impleri tali intellectu, nisi carnalis caritas ab eorum oculis discessisset. et ideo dixit, si me diligeretis, gauderetis, quia eo apud patrem; quoniam pater maior me est. 
		<parallelism id="9" part="1">secundum hominem maior me est</parallelism>
		, 
		<parallelism id="9" part="2">aequalis secundum deum</parallelism>
		: aequalis secundum naturam, maior secundum filii misericordiam. humiliauit enim eum, non infra se tantum, sed et infra angelos, sicut scriptura dicit. non est minor; et si aliquantum susceptione carnis ab aequalitate patris uidetis recessisse filium, unde nunquam recedit: sed accipiendo carnem - accepit enim hominem -, non mutatus est. quomodo qui accipit uestem, non uertitur in uestem, sed manet ipse integer homo intus: et si senator accipiat uestem seruilem, si forte non potest intrare ad consolandum aliquem in carcere compeditum cum ipsa senatoria ueste, accipit habitum carceris, uidetur sordidus habitus per humanitatem; sed intus manet dignitas senatoria tanto magis integra, quanto maiore misericordia uoluit quod humilitatis erat induere. sic et dominus 
		<parallelism id="10" part="1">manens deus</parallelism>
		, 
		<parallelism id="10" part="2">manens uerbum</parallelism>
		, 
		<parallelism id="10" part="3">manens sapientia</parallelism>
		, 
		<parallelism id="10" part="4">manens uirtus diuina</parallelism>
		, 
		<parallelism id="11" part="1">manens in gubernatione caelorum</parallelism>
		, 
		<parallelism id="11" part="2">manens in administratione terrarum</parallelism>
		, implens angelos, 
		<parallelism id="12" part="1">totus ubique</parallelism>
		, 
		<parallelism id="12" part="2">totus in mundo</parallelism>
		, 
		<parallelism id="12" part="3">totus in patriarchis</parallelism>
		, 
		<parallelism id="12" part="4">totus in prophetis</parallelism>
		, 
		<parallelism id="12" part="5">totus in omnibus sanctis</parallelism>
		, 
		<parallelism id="12" part="6">totus in utero uirginis</parallelism>
		, 
		<parallelism id="13" part="1">ad induendam carnem</parallelism>
		, 
		<parallelism id="13" part="2">ad coniungendam sibi tanquam sponsam</parallelism>
		, 
		<parallelism id="14" part="1">ut procederet de thalamo suo sponsus</parallelism>
		, 
		<parallelism id="14" part="2">ut desponsaret ecclesiam uirginem castam</parallelism>
		. ad hoc ergo minor patre, quia homo: aequalis autem patri, quia deus. tollite ergo de medio desideria carnalia. tanquam hoc diceret apostolis suis: non uultis me dimittere - quomodo unusquisque non uult dimittere amicum suum, tanquam dicens: esto nobiscum aliquantum, refrigeratur anima nostra quando te uidemus -; sed melius est ut istam carnem non uideatis, et diuinitatem cogitetis. tollo me a uobis exterius, et me ipso impleo uos interius. numquid enim secundum carnem et cum carne intrat in cor Christus? secundum diuinitatem possidet cor: secundum carnem per oculos loquitur ad cor, et admonet foras; habitans intus, ut interius nos conuertamur, et uiuificemur ex ipso, et formemur ex ipso; quia forma est omnium infabricata. 
	</section>
	<section id="5">
		ergo si quadraginta dies fecit cum discipulis suis, non sine causa quadraginta dies fecit. forte 
		<parallelism id="15" part="1">sufficerent uiginti</parallelism>
		, 
		<parallelism id="15" part="2">sufficerent triginta</parallelism>
		: quadraginta dies dispensatio est totius huius saeculi. aliquando inde tractauimus propter denarium numerum quater ductum. commemoro uos qui audistis denarius enim numerus totam sapientiam significat haec sapientia dispensata est per quatuor partes mundi, per totum orbem terrarum: et tempora quadrifaria dispositione dispertiuntur. nam 
		<parallelism id="16" part="1">annus quatuor tempora habet</parallelism>
		: et 
		<parallelism id="16" part="2">mundus quatuor cardines habet</parallelism>
		. decem ergo quater ducti quadragenarium numerum habent. ideo autem quadraginta diebus ieiunauit dominus, ostendens nobis abstinentiam ab omni corruptione esse debere fidelibus, quamdiu sunt in hoc mundo. 
		<parallelism id="17" part="1">quadraginta diebus, ieiunauit Elias, gestans personam prophetiae, ostendens quia et in prophetia hoc docetur</parallelism>
		. 
		<parallelism id="17" part="2">quadraginta diebus ieiunauit Moyses, qui gerebat personam legis, ostendens quia et in lege hoc docetur</parallelism>
		. 
		<parallelism id="18" part="1">quadraginta annis ductus est populus Israel in eremo</parallelism>
		. 
		<parallelism id="18" part="2">quadraginta diebus arca in diluuio fluctuauit</parallelism>
		, quae arca ecclesia est lignis imputribilibus facta; ligna imputribilia sunt animae sanctorum et iustorum: habens tamen animalia munda et immunda; quia quamdiu uiuitur in hoc saeculo et per baptismum tanquam per diluuium ecclesia purgatur, non potest nisi habere bonos et malos: ideo arca illa et munda et immunda habebat. sed posteaquam exiuit inde Noe, non fecit sacrificium deo nisi de mundis animalibus. unde debemus intelligere quia in arca ista et munda et immunda animalia sunt, sed post diluuium istum non accipit deus nisi eos qui se mundauerunt. ergo totum hoc tempus quod uidetur, fratres, pro quadraginta diebus habetote. totum hoc tempus, quamdiu hic sumus, arca est in diluuio: quamdiu baptizantur christiani et per aquam mundantur, natare uidetur arca in fluctibus, quae quadraginta diebus in aqua uersabatur. dominus autem manens cum discipulis per quadraginta dies, significare dignatus est quia per istud tempus necessaria est omnibus fides incarnationis Christi: quae infirmis est necessaria. si esset iam oculus, qui uideret in principio erat uerbum, 
		<parallelism id="19" part="1">qui uideret</parallelism>
		, 
		<parallelism id="19" part="2">qui teneret</parallelism>
		, 
		<parallelism id="20" part="1">qui amplecteretur</parallelism>
		, 
		<parallelism id="20" part="2">qui frueretur</parallelism>
		, non opus erat ut uerbum caro fieret et habitaret in nobis: sed quia ad illud tenendum et fruendum excaecatus erat oculus interior puluere peccatorum, iam non erat unde intelligeretur uerbum; quod dignatus est caro fieri, ut mandaretur quo possit postea uideri, quod modo non potest. quia ergo dispensatio carnis Christi huic uitae fidelibus necessaria est, per quam tendant ad dominum; cum autem uentum fuerit ad speciem illam uerbi, omnis carnalis dispensatio non erit necessaria: ideo conuersatio ipsius in carne post resurrectionem per quadraginta dies erat necessaria, ut demonstraret tamdiu esse necessariam fidem incarnationis Christi, quamdiu in ista uita docetur arca in diluuio fluctuare. ecce quod dico, fratres, credite in Iesum Christum natum de Maria uirgine, crucifixum resurrexisse. non opus est ut interrogemus post istud saeculum, quia iam illud accepimus in fide: tenemus illud; infirmitati nostrae necessarium est. putate ergo caritatem gallinae illius, quae protegit infirmitatem nostram: putate esse iumentum misericordis illius transeuntis, in quod leuauit languidum, qui uulneratus erat. leuauit enim illum, quo? in iumentum suum. iumentum domini caro est. ergo cum transierit hoc saeculum, quid tibi dicetur? quia recte credidisti in carnem Christi, modo fruere maiestate et diuinitate Christi. 
		<parallelism id="21" part="1">necessarius fuit infirmus infirmo</parallelism>
		, 
		<parallelism id="21" part="2">necessarius erit fortis forti</parallelism>
		. 
	</section>
	<section id="6">
		quia et tu deponere habes ipsam infirmitatem, iuxta quod audisti in apostolo: oportet 
		<parallelism id="22" part="1">corruptibile hoc induere incorruptionem</parallelism>
		, et 
		<parallelism id="22" part="2">mortale hoc induere immortalitatem</parallelism>
		. quia caro et sanguis, ait, regnum dei non possidebunt. quare non possidebunt? quia non resurget caro? absit: resurget caro, sed quid fit? immutatur, et fit ipsa corpus caeleste et angelicum. numquid carnem habent angeli? sed hoc interest, quia ista caro resurget, 
		<parallelism id="23" part="1">ista ipsa quae sepelitur, quae moritur</parallelism>
		; 
		<parallelism id="23" part="2">ista quae uidetur, quae palpatur</parallelism>
		, cui opus est manducare et bibere, ut possit durare; 
		<parallelism id="24" part="1">quae aegrotat</parallelism>
		, 
		<parallelism id="24" part="2">quae dolores patitur</parallelism>
		, ipsa habet resurgere, 
		<parallelism id="25" part="1">malis ad poenas sempiternas</parallelism>
		, 
		<parallelism id="25" part="2">bonis autem ut commutentur</parallelism>
		. cum fuerit commutata, quid fiet? iam corpus caeleste uocabitur, non caro mortalis: quia oportet 
		<parallelism id="26" part="1">corruptibile hoc induere incorruptionem</parallelism>
		, et 
		<parallelism id="26" part="2">mortale hoc induere immortalitatem</parallelism>
		. mirantur autem si facit deus de carne corpus caeleste, qui de nihilo fecit omnia. in carne constitutus dominus de aqua uinum fecit, et mirum est si de carne corpus caeleste facere potuerit? nolite ergo dubitare de deo quia potens est illud facere. angeli ut essent, nihil erant; sed ipsius maiestate sunt quod sunt. qui potuit te facere cum non esses, non potest reparare quod fueras, et non potest dare honorem claritatis fidei tuae propter ipsam incarnationem suam? ergo cum transierint ista, ueniet nobis illud quod ait Ioannes: dilectissimi, filii dei sumus, et nondum apparuit quod erimus: scimus quia cum apparuerit, similes ei erimus, quoniam uidebimus eum sicut est. ad istam uisionem uos parate, interim quamdiu in carne estis credite in Christum incarnatum; et sic credite, ut non putetis seductos uos esse aliqua falsitate. nunquam enim mentitur ueritas: nam si mentitur, quo imus ad consilium? quid facimus? cui nos credimus? ergo ueritas, 
		<parallelism id="27" part="1">uerbum uerum</parallelism>
		, 
		<parallelism id="27" part="2">sapientia uera</parallelism>
		, 
		<parallelism id="27" part="3">uirtus dei uera</parallelism>
		: uerbum caro factum est, uera caro. palpate, et uidete, ait, quia spiritus ossa et neruos non habet, sicut me uidetis habere. 
		<parallelism id="28" part="1">uera enim ossa erant</parallelism>
		, 
		<parallelism id="28" part="2">ueri nerui</parallelism>
		, 
		<parallelism id="28" part="3">uerae cicatrices</parallelism>
		: 
		<parallelism id="29" part="1">uerum quidquid tangebatur</parallelism>
		, 
		<parallelism id="29" part="2">uerum quidquid intelligebatur</parallelism>
		. 
		<parallelism id="30" part="1">tangebatur homo, intelligebatur deus</parallelism>
		: 
		<parallelism id="30" part="2">tangebatur caro, intelligebatur sapientia</parallelism>
		: 
		<parallelism id="30" part="3">tangebatur infirmitas, intelligebatur potentia</parallelism>
		. totum uerum. tamen deinde caro in caelum praecessit, id est caput. sequentur cetera membra. quare? quia oportet ut dormitionem accipiant membra ista aliquantum, et resurgant tempore suo omnes. si et dominus tunc uellet resurgere, non esset in quem crederemus. ideo uoluit primitias dormientium liberare deo in se ipso, ut cum in illo uideres quod redditum est, in te sperares quod donandum est. erit omnis populus dei aequatus angelis et sociatus. nemo ergo uobis dicat, fratres: credunt stulti christiani quia caro resurget: quis resurgit? aut quis resurrexit? aut quis huc inde uenit ab inferis, et dixit uobis? Christus inde uenit. o miser. o cor humanum peruersum et praeposterum. si auus ipsius resurgeret, crederet illi: dominus mundi resurrexit, et non uult credere. 
	</section>
	<section id="7">
		tenete itaque, fratres mei, ueram, germanam, catholicam fidem. filius aequalis est patri, donum dei spiritus sanctus aequalis est patri, et ideo pater et filius et spiritus sanctus unus deus, non tres dii: non gradibus sibi adiecti, sed maiestate adunati, et unus deus. sed filius tamen propter nos, uerbum caro factum est et habitauit in nobis. non rapinam arbitratus est esse aequalis deo, sed semetipsum exinaniuit, formam serui accipiens, et habitu inuentus ut homo. et ut noueritis, fratres, quia uere trinitas ista aequalis est, et non est dictum quia pater maior me est, nisi propter carnem quam suscepit dominus; quare de spiritu sancto nunquam dictum est, minor est, nisi quia ipse non suscepit carnem? uidete quid dixi: 
		<parallelism id="31" part="1">perscrutamini omnes scripturas</parallelism>
		, 
		<parallelism id="31" part="2">leuate omnes paginas</parallelism>
		, 
		<parallelism id="31" part="3">legite omnes uersus</parallelism>
		; nunquam inuenietis quia spiritus sanctus minor sit quam deus. ille ergo dictus est minor, qui propter nos factus est minor, ut per illum nos efficeremur maiores.
	</section>
</sermon>
