<?xml version="1.0" ?>
<sermon id="220">
	<section id="1">
		scimus, fratres, et fide firmissima retinemus, semel Christum mortuum esse pro nobis; 
		<parallelism id="1" part="1">pro peccatoribus iustum</parallelism>
		, 
		<parallelism id="1" part="2">pro seruis dominum</parallelism>
		, 
		<parallelism id="1" part="3">pro captiuis liberum</parallelism>
		, 
		<parallelism id="1" part="4">pro aegrotis medicum</parallelism>
		, 
		<parallelism id="1" part="5">pro miseris beatum</parallelism>
		, 
		<parallelism id="1" part="6">pro egenis opulentum</parallelism>
		, 
		<parallelism id="1" part="7">pro perditis quaesitorem</parallelism>
		, 
		<parallelism id="1" part="8">pro uenditis redemptorem</parallelism>
		, 
		<parallelism id="1" part="9">pro grege pastorem</parallelism>
		, et quod est omnibus mirabilius, 
		<parallelism id="1" part="10">pro creatura creatorem</parallelism>
		: 
		<parallelism id="2" part="1">seruantem tamen quod semper est</parallelism>
		, 
		<parallelism id="2" part="2">tradentem quod factus est</parallelism>
		; 
		<parallelism id="3" part="1">deum latentem</parallelism>
		, 
		<parallelism id="3" part="2">hominem apparentem</parallelism>
		; 
		<parallelism id="4" part="1">uirtute uiuificantem</parallelism>
		, 
		<parallelism id="4" part="2">infirmitate morientem</parallelism>
		, 
		<parallelism id="5" part="1">diuinitate immutabilem</parallelism>
		, 
		<parallelism id="5" part="2">carne passibilem</parallelism>
		: ut ait apostolus, qui 
		<parallelism id="6" part="1">traditus est propter delicta nostra</parallelism>
		, et 
		<parallelism id="6" part="2">resurrexit propter iustificationem nostram</parallelism>
		. hoc semel factum esse, optime nostis. et tamen solemnitas tanquam saepius fiat, reuolutis temporibus iterat, quod ueritas semel factum tot scripturarum uocibus clamat. nec tamen contraria sunt ueritas et solemnitas, ut 
		<parallelism id="7" part="1">ista mentiatur</parallelism>
		, 
		<parallelism id="7" part="2">illa uerum dicat</parallelism>
		. quod enim 
		<parallelism id="8" part="1">semel factum in rebus ueritas indicat</parallelism>
		, hoc 
		<parallelism id="8" part="2">saepius celebrandum in cordibus piis solemnitas renouat</parallelism>
		. ueritas quae facta sunt, sicut facta sunt aperit: solemnitas autem non ea faciendo, sed celebrando, nec praeterita praeterire permittit. denique pascha nostrum immolatus est Christus. ille utique semel occisus, qui iam non moritur, mors ei ultra non dominabitur. proinde 
		<parallelism id="9" part="1">secundum uocem ueritatis, semel pascha dicimus factum, et ulterius non futurum</parallelism>
		: 
		<parallelism id="9" part="2">secundum autem uocem solemnitatis, omni anno dicimus pascha uenturum</parallelism>
		. sic intelligi arbitror quod in Psalmo scriptum est: cogitatio hominis confitebitur tibi, et reliquiae cogitationis diem solemnem celebrabunt tibi. nisi enim quod de rebus temporaliter gestis dicitur cogitatio memoriae commendaret, nullas post tempus reliquias inueniret. ideo cogitatio hominis intuens ueritatem domino confitetur: reliquiae uero cogitationis quae sunt in memoria, notis temporibus non cessant celebrare solemnia, ne ingrata cogitatio iudicetur. ad hoc pertinet noctis huius tam praeclara solemnitas, ubi uigilando tanquam resurrectionem domini per cogitationis reliquias operemur, quam semel factam cogitando uerius confitemur. quos ergo 
		<parallelism id="10" part="1">fecit doctos praedicata ueritas</parallelism>
		, absit ut 
		<parallelism id="10" part="2">faciat irreligiosos deserta solemnitas</parallelism>
		. haec istam noctem per totum mundum fecit illustrem. 
		<parallelism id="11" part="1">haec demonstrat christianorum agmina populorum</parallelism>
		, 
		<parallelism id="11" part="2">haec confundit tenebras Iudaeorum</parallelism>
		, 
		<parallelism id="11" part="3">haec euertit idola paganorum</parallelism>
		.
	</section>
</sermon>
