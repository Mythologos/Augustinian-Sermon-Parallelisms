<?xml version="1.0" ?>
<sermon id="189">
	<section id="1">
		<parallelism id="1" part="1">sanctificauit nobis istum diem dies</parallelism>
		, 
		<parallelism id="1" part="2">qui fecit omnem diem</parallelism>
		; de quo Psalmus cantat 
		<parallelism id="2" part="1">cantate domino canticum nouum</parallelism>
		, 
		<parallelism id="2" part="2">cantate domino omnis terra</parallelism>
		. cantate domino et benedicite nomen eius, bene nuntiate diem de die salutare eius. quis est iste dies de die, nisi 
		<parallelism id="3" part="1">filius de patre</parallelism>
		, 
		<parallelism id="3" part="2">lumen de lumine</parallelism>
		? sed dies ille, qui genuit diem, qui de uirgine nasceretur hoc die; dies ergo ille 
		<parallelism id="4" part="1">non habet ortum</parallelism>
		, 
		<parallelism id="4" part="2">non habet occasum</parallelism>
		. diem dico patrem deum. non enim esset Iesus dies de die, nisi esset et pater dies. quid est dies nisi lumen? non oculorum carnalium, non 
		<parallelism id="5" part="1">lumen commune hominibus et pecoribus</parallelism>
		, sed 
		<parallelism id="5" part="2">lumen quod angelis lucet</parallelism>
		, 
		<parallelism id="5" part="3">lumen cui uidendo corda purgantur</parallelism>
		. transit enim ista nox, 
		<parallelism id="6" part="1">in qua modo uiuimus</parallelism>
		, 
		<parallelism id="6" part="2">in qua nobis accenduntur lucernae scripturarum</parallelism>
		; et ueniet illud, quod in alio Psalmo canitur, mane adstabo tibi, et contemplabor te. 
	</section>
	<section id="2">
		dies ergo ille uerbum dei, 
		<parallelism id="7" part="1">dies qui lucet angelis</parallelism>
		, 
		<parallelism id="7" part="2">dies qui lucet in illa patria unde peregrinamur</parallelism>
		, uestiuit se carne, et natus est de Maria uirgine. mirabiliter natus est. quid mirabilius uirginis partu? 
		<parallelism id="8" part="1">concepit, et uirgo est</parallelism>
		; 
		<parallelism id="8" part="2">parit, et uirgo est</parallelism>
		. creatus est enim de illa quam creauit; et 
		<parallelism id="9" part="1">attulit ei fecunditatem</parallelism>
		, non 
		<parallelism id="9" part="2">corrupit integritatem</parallelism>
		. 
		<parallelism id="10" part="1">Maria unde? ex Adam</parallelism>
		. 
		<parallelism id="10" part="2">Adam unde? de terra</parallelism>
		. si 
		<parallelism id="11" part="1">Adam de terra</parallelism>
		, et 
		<parallelism id="11" part="2">Maria de Adam</parallelism>
		, ergo et Maria terra. si Maria terra, agnoscamus quod cantamus: ueritas de terra orta est. quale nobis beneficium praestitit? 
		<parallelism id="12" part="1">ueritas de terra orta est</parallelism>
		, et 
		<parallelism id="12" part="2">iustitia de caelo prospexit</parallelism>
		. Iudaei enim, sicut dicit apostolus, ignorantes dei iustitiam, et suam uolentes constituere, iustitiae dei non sunt subiecti. unde potest homo esse iustus? a semetipso? 
		<parallelism id="13" part="1">quis pauper sibi dat panem</parallelism>
		? 
		<parallelism id="13" part="2">quis nudus cooperitur, nisi acceperit uestem</parallelism>
		? iustitiam non habebamus; peccata hic sola erant. unde iustitia? quae iustitia sine fide? iustus enim ex fide uiuit. qui sine fide se dicit iustum, mentitur. quomodo non mentitur, in quo non est fides? si uult uerum dicere, conuertat se ad ueritatem. sed longe erat. ueritas de terra orta est. 
		<parallelism id="14" part="1">dormiebas, uenit ad te</parallelism>
		: 
		<parallelism id="14" part="2">stertebas, excitauit te</parallelism>
		: uiam tibi fecit per se, ne perderet te. ergo quia ueritas de terra orta est, dominus noster Iesus Christus de uirgine natus est; iustitia de caelo prospexit, ut haberent homines iustitiam non suam, sed dei. 
	</section>
	<section id="3">
		quantam dignationem. qualis praecessit indignatio. indignatio quae praecessit? mortales eramus, peccatis premebamur, poenas nostras portabamus. omnis homo, quando nascitur, inchoat a miseria. noli quaerere prophetantem; 
		<parallelism id="15" part="1">interroga nascentem</parallelism>
		, et 
		<parallelism id="15" part="2">uide flentem</parallelism>
		. cum ergo ista esset in terra magna dei indignatio, qualis subito facta est dignatio? ueritas de terra orta est. 
		<parallelism id="16" part="1">creauit omnia</parallelism>
		, 
		<parallelism id="16" part="2">creatus est inter omnia</parallelism>
		: 
		<parallelism id="17" part="1">fecit diem</parallelism>
		, 
		<parallelism id="17" part="2">uenit in diem</parallelism>
		: 
		<parallelism id="18" part="1">erat ante tempora</parallelism>
		, 
		<parallelism id="18" part="2">signauit tempora</parallelism>
		. dominus Christus in aeternum sine initio apud patrem: et tamen hodie quaere quid est. natalis est. cuius? domini. habet natalem? habet. in principio uerbum, deus apud deum, habet natalem? habet. nisi 
		<parallelism id="19" part="1">haberet ille humanam generationem</parallelism>
		, 
		<parallelism id="19" part="2">nos non perueniremus ad diuinam regenerationem</parallelism>
		: natus est, ut renasceremur. nemo dubitet renasci, Christus natus est: generatus est, non regenerandus. 
		<parallelism id="20" part="1">cui enim necessaria erat regeneratio</parallelism>
		, nisi 
		<parallelism id="20" part="2">cuius est damnata generatio</parallelism>
		? fiat itaque in cordibus nostris misericordia eius. 
		<parallelism id="21" part="1">portauit eum mater in utero</parallelism>
		, 
		<parallelism id="21" part="2">portemus in corde</parallelism>
		; 
		<parallelism id="22" part="1">grauidata est uirgo incarnatione Christi</parallelism>
		, 
		<parallelism id="22" part="2">grauidentur pectora nostra fide Christi</parallelism>
		; 
		<parallelism id="23" part="1">peperit saluatorem</parallelism>
		, 
		<parallelism id="23" part="2">pariamus laudem</parallelism>
		. non simus steriles: animae nostrae fecundae sint deo. 
	</section>
	<section id="4">
		<parallelism id="24" part="1">generatio Christi a patre sine matre</parallelism>
		; 
		<parallelism id="24" part="2">generatio Christi a matre sine patre</parallelism>
		: ambae generationes mirabiles. 
		<parallelism id="25" part="1">prima generatio aeterna</parallelism>
		, 
		<parallelism id="25" part="2">secunda temporalis</parallelism>
		. quando natus est de patre? quid est, quando? quaeris ibi quando, ibi, ubi non inuenies tempus? 
		<parallelism id="26" part="1">noli ibi quaerere quando</parallelism>
		. 
		<parallelism id="26" part="2">hic quaere quando</parallelism>
		: 
		<parallelism id="27" part="1">quando de matre bene quaeris</parallelism>
		. 
		<parallelism id="27" part="2">quando de patre non bene quaeris</parallelism>
		: natus est, et non habet tempus; natus est aeternus de aeterno, coaeternus. quid miraris? deus est. sit consideratio diuinitatis, et perit causa admirationis. et quando dicimus, natus est de uirgine, magna res, miraris. deus est, noli mirari: 
		<parallelism id="28" part="1">transeat admiratio</parallelism>
		, 
		<parallelism id="28" part="2">accedat laudatio</parallelism>
		. fides adsit: crede quia factum est. si non credideris, illud factum est, tu remanes infidelis. dignatus est homo fieri: quid quaeris amplius? parumne pro te humiliatus est deus? qui 
		<parallelism id="29" part="1">deus erat</parallelism>
		, 
		<parallelism id="29" part="2">homo factus est</parallelism>
		. angustum erat diuersorium: inuolutus pannis, in praesepe positus: audistis cum euangelium legeretur. quis non miretur? ille, qui mundum implebat, in diuersorio locum non inueniebat; in praesepe positus, cibaria nostra factus est. accedant ad praesepe 
		<parallelism id="30" part="1">duo animalia</parallelism>
		, 
		<parallelism id="30" part="2">duo populi</parallelism>
		: agnouit enim bos possessorem suum, et asinus praesepe domini sui. attende ad praesepium: noli erubescere esse iumentum domini. Christum portabis, non errabis ambulans per uiam: sedet supra te uia. meministis asellum illum adductum ad dominum? nemo erubescat, nos sumus. sedeat supra nos dominus, et quo uult nos uocet. iumentum ipsius sumus, ad Ierusalem imus. 
		<parallelism id="31" part="1">ipso sedente non premimur</parallelism>
		, sed eleuamur; 
		<parallelism id="31" part="2">ipso ducente non erramus</parallelism>
		: 
		<parallelism id="32" part="1">ad illum imus</parallelism>
		, 
		<parallelism id="32" part="2">per illum imus</parallelism>
		, non perimus.
	</section>
</sermon>
