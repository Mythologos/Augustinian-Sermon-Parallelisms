<?xml version="1.0" ?>
<sermon id="191">
	<section id="1">
		uerbum patris per quod facta sunt tempora, caro factum, natalem suum nobis fecit in tempore: et in ortu humano habere uoluit unum diem, sine cuius nutu diuino nullus uoluitur dies. 
		<parallelism id="1" part="1">ipse apud patrem praecedit cuncta spatia saeculorum</parallelism>
		: 
		<parallelism id="1" part="2">ipse de matre in hac die cursibus se ingessit annorum</parallelism>
		. homo factus, hominis factor: 
		<parallelism id="2" part="1">ut sugeret ubera</parallelism>
		, regens sidera; 
		<parallelism id="2" part="2">ut esuriret panis</parallelism>
		, 
		<parallelism id="2" part="3">ut sitiret fons</parallelism>
		, 
		<parallelism id="2" part="4">dormiret lux</parallelism>
		, 
		<parallelism id="3" part="1">ab itinere uia fatigaretur</parallelism>
		, 
		<parallelism id="3" part="2">falsis testibus ueritas accusaretur</parallelism>
		, iudex uiuorum et mortuorum a iudice mortali iudicaretur, 
		<parallelism id="3" part="3">ab iniustis iustitia damnaretur</parallelism>
		, 
		<parallelism id="3" part="4">flagellis disciplina caederetur</parallelism>
		, 
		<parallelism id="3" part="5">spinis botrus coronaretur</parallelism>
		, in ligno fundamentum suspenderetur, 
		<parallelism id="4" part="1">uirtus infirmaretur</parallelism>
		, 
		<parallelism id="4" part="2">salus uulneraretur</parallelism>
		, 
		<parallelism id="4" part="3">uita moreretur</parallelism>
		. ad haec atque huiusmodi sustinenda pro nobis indigna, ut liberaret indignos; quando nec ille aliquid mali, qui propter nos tanta pertulit mala, nec nos boni aliquid merebamur, qui per eum tanta accepimus bona: propter haec ergo, qui 
		<parallelism id="5" part="1">erat ante omnia saecula sine initio dierum dei filius</parallelism>
		, 
		<parallelism id="5" part="2">esse in nouissimis diebus dignatus est hominis filius</parallelism>
		; et qui 
		<parallelism id="6" part="1">de patre natus</parallelism>
		, non 
		<parallelism id="6" part="2">a patre factus</parallelism>
		 erat, factus est in matre quam fecerat; ut ex illa ortus hic aliquando esset, quae nisi per illum nunquam et nusquam esse potuisset. 
	</section>
	<section id="2">
		sic adimpletum est quod praedixerat Psalmus, ueritas de terra orta est. Maria 
		<parallelism id="7" part="1">uirgo ante conceptum</parallelism>
		, 
		<parallelism id="7" part="2">uirgo post partum</parallelism>
		. absit enim ut 
		<parallelism id="8" part="1">in ea terra</parallelism>
		, hoc est 
		<parallelism id="8" part="2">in ea carne</parallelism>
		 unde orta est ueritas, periret integritas. nempe post resurrectionem suam, cum spiritus putaretur esse, non corpus: palpate, inquit, et uidete, quia spiritus carnem et ossa non habet, sicut me uidetis habere. et tamen illius iuuenilis corporis soliditas, non patentibus foribus se ad discipulos intromisit. cur ergo qui 
		<parallelism id="9" part="1">potuit per clausa ostia magnus intrare</parallelism>
		, non 
		<parallelism id="9" part="2">potuit etiam per incorrupta membra paruus exire</parallelism>
		? sed neque hoc, neque illud uolunt credere increduli. ideo potius 
		<parallelism id="10" part="1">fides utrumque credit</parallelism>
		; quia 
		<parallelism id="10" part="2">infidelitas utrumque non credit</parallelism>
		. ipsa est quippe infidelitas, cui nulla in Christo uidetur esse diuinitas. porro si fides deum natum credit in carne, deo non dubitat utrumque possibile; ut et corpus maioris aetatis non reserato aditu domus, intus positis praesentaret, et sponsus infans de thalamo suo, hoc est utero uirginali, illaesa matris uirginitate procederet. 
	</section>
	<section id="3">
		illic namque unigenitus dei filius humanam sibi dignatus est coniungere naturam, ut sibi capiti immaculato immaculatam consociaret ecclesiam: quam Paulus apostolus uirginem uocat, non solas in ea considerans etiam corpore uirgines, sed incorruptas omnium desiderans mentes. desponsaui enim uos, inquit, uni uiro, uirginem castam exhibere Christo. ecclesia ergo imitans domini sui matrem, quoniam corpore non potuit, mente tamen et mater est et uirgo. nullo itaque modo uirginitatem matri suae nascendo Christus ademit, qui ecclesiam suam de fornicatione daemonum redimendo uirginem fecit. ex cuius incorrupta uirginitate procreatae uirgines sanctae, quae terrenas nuptias contemnentes, esse etiam carne uirgines elegistis, gaudentes celebrate solemniter hodierno die uirginis partum. ille quippe est 
		<parallelism id="11" part="1">natus ex femina</parallelism>
		, qui non est a masculo 
		<parallelism id="11" part="2">satus in femina</parallelism>
		. qui 
		<parallelism id="12" part="1">uobis attulit quod amaretis</parallelism>
		, 
		<parallelism id="12" part="2">matri non abstulit quod amatis</parallelism>
		. qui 
		<parallelism id="13" part="1">sanat in uobis quod traxistis ex Eua</parallelism>
		, absit ut 
		<parallelism id="13" part="2">uitiaret quod dilexistis in Maria</parallelism>
		. 
	</section>
	<section id="4">
		illa igitur cuius uestigia sectamini, et 
		<parallelism id="14" part="1">ut conciperet, cum uiro non mansit</parallelism>
		; et 
		<parallelism id="14" part="2">cum pareret, uirgo permansit</parallelism>
		. imitamini eam quantum potestis; non fecunditate, quia hoc non potestis, salua uirginitate. sola utrumque potuit, quorum uos unum habere uoluistis; quia hoc perditis, si utrumque habere uelitis. sola utrumque potuit, quae omnipotentem peperit, per quem potuit. solum enim unicum dei filium, isto unico modo fieri oportebat filium hominis. nec tamen ideo non est uobis aliquid Christus, quia unius est uirginis fetus. ipsum quippe uos, quem 
		<parallelism id="15" part="1">filium edere non potuistis carne</parallelism>
		, 
		<parallelism id="15" part="2">sponsum inuenistis in corde</parallelism>
		: et talem sponsum, quem et redemptorem sic teneat felicitas uestra, ut peremptorem non timeat uirginitas uestra. qui enim matri uirginitatem nec corporali abstulit partu, multo magis in uobis eam spirituali seruat amplexu. nec propterea uos steriles deputetis, quia uirgines permanetis. nam et ipsa pia integritas carnis, ad fecunditatem pertinet mentis. agite quod ait apostolus: quoniam non 
		<parallelism id="16" part="1">cogitatis ea quae sunt mundi, quomodo placeatis maritis</parallelism>
		; 
		<parallelism id="16" part="2">cogitate quae dei sunt, quomodo illi in omnibus placeatis</parallelism>
		; ut non uterum fetibus, sed animum fecundum possitis habere uirtutibus. postremo 
		<parallelism id="17" part="1">omnes alloquor</parallelism>
		, 
		<parallelism id="17" part="2">omnibus dico</parallelism>
		; uniuersam uirginem castam, quam desponsauit apostolus Christo, ista uoce compello. quod 
		<parallelism id="18" part="1">miramini in carne Mariae</parallelism>
		, 
		<parallelism id="18" part="2">agite in penetralibus animae</parallelism>
		. 
		<parallelism id="19" part="1">qui corde credit ad iustitiam, concipit Christum</parallelism>
		: 
		<parallelism id="19" part="2">qui ore confitetur ad salutem, parit Christum</parallelism>
		. sic in mentibus uestris 
		<parallelism id="20" part="1">et fecunditas exuberet</parallelism>
		, 
		<parallelism id="20" part="2">et uirginitas perseueret</parallelism>
		.
	</section>
</sermon>
