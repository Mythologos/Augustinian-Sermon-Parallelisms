<?xml version="1.0" ?>
<sermon id="184">
	<section id="1">
		natalis domini et saluatoris nostri Iesu Christi, quo ueritas de terra orta est, et dies ex die in nostrum natus est diem, anniuersario reditu nobis hodie celebrandus illuxit: exsultemus et iucundemur in eo. quid enim nobis praestiterit tantae sublimitatis humilitas, fides habet christianorum, remotum est a cordibus impiorum, quoniam abscondit haec deus a sapientibus et prudentibus, et reuelauit ea paruulis. teneant ergo humiles humilitatem dei: ut in hoc tanto adiumento, tamquam in infirmitatis suae iumento, perueniant ad altitudinem dei. sapientes autem illi et prudentes, dum 
		<parallelism id="1" part="1">alta dei quaerunt</parallelism>
		, et 
		<parallelism id="1" part="2">humilia non credunt</parallelism>
		, ista praetermittentes, et propter hoc nec ad illa peruenientes, 
		<parallelism id="2" part="1">inanes et leues</parallelism>
		, 
		<parallelism id="2" part="2">inflati et elati</parallelism>
		, tamquam inter caelum et terram in uentoso medio pependerunt. sunt enim sapientes et prudentes, sed huius mundi, non illius a quo factus est mundus. nam si esset in eis uera sapientia, quae dei est et deus est, intellegerent carnem a deo potuisse suscipi, nec eum in carnem potuisse mutari, intellegerent eum 
		<parallelism id="3" part="1">adsumpsisse quod non erat</parallelism>
		, et 
		<parallelism id="3" part="2">permansisse quod erat</parallelism>
		; et 
		<parallelism id="4" part="1">in homine ad nos uenisse</parallelism>
		, et 
		<parallelism id="4" part="2">a patre non recessisse</parallelism>
		; et 
		<parallelism id="5" part="1">apud patrem perseuerasse quod est</parallelism>
		, et 
		<parallelism id="5" part="2">nobis apparuisse quod sumus</parallelism>
		; et 
		<parallelism id="6" part="1">corpori infantili potentiam esse inditam</parallelism>
		, et 
		<parallelism id="6" part="2">mundanae moli non esse subtractam</parallelism>
		. 
		<parallelism id="7" part="1">cuius opus est apud patrem manentis mundus uniuersus</parallelism>
		, 
		<parallelism id="7" part="2">huius opus est ad nos uenientis uirginis partus</parallelism>
		. dedit quippe indicium maiestatis eius uirgo mater, 
		<parallelism id="8" part="1">quam uirgo ante conceptum</parallelism>
		, 
		<parallelism id="8" part="2">tam uirgo post partum</parallelism>
		; a uiro praegnans inuenta, non facta; grauida masculo, sine masculo; felicior atque mirabilior fecunditate addita, integritate non perdita. hoc tam grande miraculum malunt illi fictum putare quam factum. ita in Christo homine et deo, 
		<parallelism id="9" part="1">credere quoniam non possunt, humana contemnunt</parallelism>
		; 
		<parallelism id="9" part="2">quoniam non possunt contemnere, diuina non credunt</parallelism>
		. nobis autem 
		<parallelism id="10" part="1">quanto illis abiectius, tanto sit gratius in humilitate dei hominis corpus</parallelism>
		: et 
		<parallelism id="10" part="2">quanto illis est impossibilior, tanto sit diuinior in hominis natiuitate uirginis partus</parallelism>
		. 
	</section>
	<section id="2">
		proinde natalem domini frequentia et festiuitate debita celebremus. 
		<parallelism id="11" part="1">exsultent uiri</parallelism>
		, 
		<parallelism id="11" part="2">exsultent feminae</parallelism>
		: Christus 
		<parallelism id="12" part="1">uir est natus</parallelism>
		, 
		<parallelism id="12" part="2">ex femina est natus</parallelism>
		; et uterque sexus est honoratus. iam ergo ad secundum hominem transeat, qui in primo fuerat ante damnatus. 
		<parallelism id="13" part="1">mortem nobis persuaserat femina</parallelism>
		: 
		<parallelism id="13" part="2">uitam nobis peperit femina</parallelism>
		. nata est similitudo carnis peccati, qua mundaretur caro peccati. non itaque caro culpetur, sed ut natura uiuat, culpa moriatur: quia sine culpa natus est, in quo is qui in culpa fuerat, renascatur. exsultate, pueri sancti, 
		<parallelism id="14" part="1">qui Christum praecipue sequendum elegistis</parallelism>
		, 
		<parallelism id="14" part="2">qui coniugia non quaesitis</parallelism>
		. non ad uos per coniugium uenit, quem sequendum inuenistis, ut donaret uobis contemnere per quod uenistis. uos enim uenistis per carnales nuptias, sine quibus ille spiritales uenit ad nuptias: et uobis dedit spernere nuptias, quos praecipue uocauit ad nuptias. ergo unde nati estis, non quaesitis; quia eum qui non ita natus est, plus quam ceteri dilexistis. exsultate, uirgines sanctae: uirgo uobis peperit, cui sine corruptione nubatis, quae nec concipiendo nec pariendo potestis perdere quod amatis. 
		<parallelism id="15" part="1">exsultate, iusti: natalis est iustificatoris</parallelism>
		. 
		<parallelism id="15" part="2">exsultate, debiles et aegroti: natalis est saluatoris</parallelism>
		. 
		<parallelism id="15" part="3">exsultate, captiui: natalis est redemptoris</parallelism>
		. 
		<parallelism id="15" part="4">exsultate serui: natalis est dominantis</parallelism>
		. 
		<parallelism id="15" part="5">exsultate liberi: natalis est liberantis</parallelism>
		. 
		<parallelism id="15" part="6">exsultate omnes christiani: natalis est Christi</parallelism>
		. 
	</section>
	<section id="3">
		<parallelism id="16" part="1">hic de matre natus istum diem commendauit</parallelism>
		, 
		<parallelism id="16" part="2">qui de patre natus saecula cuncta creauit</parallelism>
		. 
		<parallelism id="17" part="1">nec illa natiuitas ullam habere potuit matrem</parallelism>
		, 
		<parallelism id="17" part="2">nec ista quaesiuit hominem patrem</parallelism>
		. denique natus est Christus, 
		<parallelism id="18" part="1">et de patre et de matre</parallelism>
		, 
		<parallelism id="18" part="2">et sine patre et sine matre</parallelism>
		: 
		<parallelism id="19" part="1">de patre deus, de matre homo</parallelism>
		; 
		<parallelism id="19" part="2">sine matre deus, sine patre homo</parallelism>
		. generationem ergo eius quis enarrabit? 
		<parallelism id="20" part="1">siue illam sine tempore</parallelism>
		, 
		<parallelism id="20" part="2">siue istam sine semine</parallelism>
		; 
		<parallelism id="21" part="1">illam sine initio</parallelism>
		, 
		<parallelism id="21" part="2">istam sine exemplo</parallelism>
		; 
		<parallelism id="22" part="1">illam quae numquam non fuit</parallelism>
		, 
		<parallelism id="22" part="2">istam quae nec antea nec postea fuit</parallelism>
		; 
		<parallelism id="23" part="1">illam quae non habet finem</parallelism>
		, 
		<parallelism id="23" part="2">istam quae initium illic habet, ubi finem</parallelism>
		. merito ergo prophetae nuntiauerunt nasciturum, caeli uero atque angeli natum. iacebat in praesepio continens mundum: et infans erat et uerbum. quem caeli non capiunt, unius feminae sinus ferebat: illa regem nostrum regebat; in quo sumus, illa portabat: panem nostrum illa lactabat. o 
		<parallelism id="24" part="1">manifesta infirmitas</parallelism>
		, et 
		<parallelism id="24" part="2">mira humilitas</parallelism>
		, in qua sic latuit tota diuinitas. matrem cui 
		<parallelism id="25" part="1">subiacebat infantia</parallelism>
		, 
		<parallelism id="25" part="2">regebat potentia</parallelism>
		; et cuius ubera sugebat, eam ueritate pascebat. perficiat in nobis sua munera, qui sumere non abhorruit etiam nostra primordia: et ipse faciat nos dei filios, qui propter nos fieri uoluit hominis filius.
	</section>
</sermon>
