<?xml version="1.0" ?>
<sermon id="182">
	<section id="1">quando Ioannes apostolus legebatur, audiuimus loquentem per eum spiritum sanctum, et dicentem: carissimi, nolite omni spiritui credere; sed probate spiritus, si ex deo sunt. repeto, quia necessarium est ut repetam, et hoc mentibus uestris, quantum dominus adiuuat, uehementer inculcem. carissimi, nolite omni spiritui credere; sed probate spiritus, si ex deo sunt. quoniam multi pseudoprophetae prodierunt in hunc mundum. praecepit spiritus sanctus, ne omni spiritui credamus: et causam cur hoc praeceperit, dixit. quae illa causa est? quoniam multi, inquit, pseudoprophetae prodierunt in hunc mundum. quisquis ergo ista praecepta contempserit, et omni spiritui credendum putauerit, necesse est incurrat in pseudoprophetas, et quod peius est, blasphemet ueros prophetas. </section>
	<section id="2">
		hic iam ex isto praecepto homo cautus effectus dicturus est mihi: audiui, teneo, obtemperare desidero, quia et ego in pseudoprophetas nolo incurrere. quis enim hoc uelit, a mendacibus decipi? siquidem pseudopropheta est mendax propheta. 
		<parallelism id="1" part="1">da mihi hominem religiosum, non uult fallere</parallelism>
		: 
		<parallelism id="1" part="2">da mihi hominem impium, sacrilegum, fallere uult</parallelism>
		, falli non uult. cum ergo nolint fallere boni, falli autem nec boni uelint nec mali, quis est qui in pseudoprophetam uelit incurrere? uerba dico consulentis me: sed utique in pseudoprophetam nemo nisi inuitus incurrit. audiui praeceptum Ioannis, imo domini per Ioannem, nolite omni spiritui credere. ecce accipio, ita uolo. addit, et dicit, sed probate spiritus, si ex deo sunt. unde probo? probare uellem, si errare non possem. certe nisi probauero spiritus qui ex deo sunt, incurram necesse est in spiritus qui ex deo non sunt, et ex hoc seducar a pseudoprophetis. quid agam? quomodo obseruem? o si sanctus Ioannes, quomodo nobis dixit, nolite omni spiritui credere, sed probate spiritus, si ex deo sunt; dicere dignaretur, quomodo probentur spiritus qui ex deo sunt. noli esse sollicitus, et hoc audi. hinc cognoscitur spiritus dei: hoc certe exspectabas audire, ut probares spiritus qui ex deo sunt. hinc cognoscitur spiritus dei: Ioannes dixit, non ego: hoc sequitur in lectione quam tracto. cum enim nos propterea faceret sollicitos et cautos, ne omni spiritui credamus, sed probemus spiritus qui ex deo sunt, quia multi pseudoprophetae prodierunt in hunc mundum; continuo uidit quid desideraremus, occurrit exspectationi, iniecit oculum tacitae cogitationi. gratias deo, quia et hoc per illum loqui dignatus est. hinc cognoscitur spiritus dei. eia audite; audite, intelligite, discernite; 
		<parallelism id="2" part="1">inhaerete ueritati</parallelism>
		, 
		<parallelism id="2" part="2">resistite falsitati</parallelism>
		. hinc cognoscitur spiritus dei. unde, rogo te? hoc est quod audire cupiebam. 
		<parallelism id="3" part="1">omnis spiritus qui confitetur Iesum Christum in carne uenisse, ex deo est</parallelism>
		: et 
		<parallelism id="3" part="2">omnis spiritus qui non confitetur Iesum Christum in carne uenisse, ex deo non est</parallelism>
		. interim ergo, carissimi, repellite ab auribus uestris omnem disputatorem, praedicatorem, scriptorem, susurratorem, qui negat Iesum Christum in carne uenisse. ergo repellite Manichaeos 
		<parallelism id="4" part="1">a domibus</parallelism>
		, 
		<parallelism id="4" part="2">ab auribus</parallelism>
		, 
		<parallelism id="4" part="3">a cordibus uestris</parallelism>
		. Manichaei enim Christum in carne uenisse apertissime negant. spiritus ergo illorum non sunt ex deo. 
	</section>
	<section id="3">
		hic uideo unde uelit lupus obrepere; agnosco, et quantum ualeo, deuitandum esse demonstro. hinc, in eo quod dixi, uel potius ab apostolo dictum commemoraui; quia omnis spiritus qui negat Iesum Christum in carne uenisse, ex deo non est; insidiatur Manichaeus in hoc uerbo, et dicit mihi: ecce spiritus qui negat Iesum Christum in carne uenisse, ex deo non est; unde est ergo? si ex deo non est, inquit, unde est? numquid enim potest esse, nisi aliunde? si ergo, inquit, ex deo non est, et aliunde est, uides esse duas naturas. inuenimus lupum: retia salubria tendamus, uenemur, capiamus, captum trucidemus. trucidemus plane; 
		<parallelism id="5" part="1">moriatur error</parallelism>
		, 
		<parallelism id="5" part="2">uiuat homo</parallelism>
		. ecce in eo quod dixi, capiamus, trucidemus; 
		<parallelism id="6" part="1">moriatur error</parallelism>
		, 
		<parallelism id="6" part="2">uiuat homo</parallelism>
		; ibi soluitur quaestio. sed recolite quod proposui, ne obliti quaestionem, non intelligatis solutionem. omnis spiritus qui non confitetur Iesum Christum in carne uenisse, ex deo non est. et Manichaeus continuo: et unde est? si ex deo non est, aliunde est. si aliunde est, docui duas esse naturas. hanc quaestionem tenete, et mentes ad illa mea uerba reuocate, ubi dixi, capiamus, trucidemus; moriatur error, uiuat homo. 
		<parallelism id="7" part="1">error non est ex deo</parallelism>
		, 
		<parallelism id="7" part="2">homo ex deo est</parallelism>
		. redite ad quaestionem: omnis spiritus qui non confitetur Iesum in carne uenisse, ex deo non est. dico et ego, omnia per ipsum facta sunt. omnis spiritus laudet dominum. sed si non omnis spiritus ex deo est, quomodo spiritus qui ex deo non est laudat dominum? prorsus omnis spiritus laudet dominum. 
		<parallelism id="8" part="1">utrumque uideo</parallelism>
		, 
		<parallelism id="8" part="2">languidum intelligo</parallelism>
		; 
		<parallelism id="9" part="1">uitium sanetur</parallelism>
		, 
		<parallelism id="9" part="2">natura liberetur</parallelism>
		. uitium natura non est, sed naturae inimicum est. 
		<parallelism id="10" part="1">sana unde langues</parallelism>
		, 
		<parallelism id="10" part="2">remanet unde laudes</parallelism>
		. medicina uitia persequitur, non naturam. omnis spiritus qui non confitetur Iesum Christum in carne uenisse, ex deo non est. in quantum non confitetur Christum in carne uenisse, in tantum ex deo non est; quia iste error qui non confitetur Christum in carne uenisse, ex deo non est. fratres, quid est quod renascimur? si bene nati sumus, quid est quod renascimur? 
		<parallelism id="11" part="1">natura quae corrupta fuerat, reparatur</parallelism>
		; 
		<parallelism id="11" part="2">natura quae lapsa fuerat, erigitur</parallelism>
		; 
		<parallelism id="11" part="3">natura quae deformis iacebat, gratia reformatur</parallelism>
		. solus enim creator, pater, filius et spiritus sanctus; trina unitas, una trinitas; sola illa natura immutabilis, incommutabilis, nec defectui, nec profectui obnoxia; 
		<parallelism id="12" part="1">nec cadit, ut minus sit</parallelism>
		; 
		<parallelism id="12" part="2">nec transcendit, ut plus sit</parallelism>
		; perfecta, sempiterna, omni modo immutabilis, sola illa natura. creatura uero bona, sed creatori impar ualde. uis adhaerere diabolo desertori, si aequare contendis condita conditori. 
	</section>
	<section id="4">
		agnoscat anima conditionem suam: non est deus. cum se anima putat deum, offendit deum: 
		<parallelism id="13" part="1">non inuenit saluatorem</parallelism>
		, 
		<parallelism id="13" part="2">sed inuenit damnatorem</parallelism>
		. quoniam deus quando animas malas damnat, non se damnat: si autem anima hoc est quod deus, se damnat. demus honorem deo nostro, fratres, cui clamamus, libera nos a malo. et si susurret tibi, ut in oratione inuenias tentationem, et dicat tibi, quid est quod clamasti, libera nos a malo? certe non est malum? responde illi: ego sum malus; et si liberauerit me a malo, ero de malo bonus: liberet me a me, ne incurram in te. hoc dic Manichaeo: si deus liberauerit me a me, non incurram in te: quia si deus liberauerit me a me malo, ero bonus; 
		<parallelism id="14" part="1">si bonus ero, sapiens ero</parallelism>
		; 
		<parallelism id="14" part="2">si sapiens ero, non errabo</parallelism>
		; 
		<parallelism id="14" part="3">si non errabo, a te decipi non potero</parallelism>
		. liberet ergo deus me a me, et non incurro in te. meum est enim uitium, ut errem et credam tibi: quoniam anima mea impleta est illusionibus. non sum mihi ipse lumen: nam si essem, nunquam errassem. ideo pars dei non sum, quia substantia dei, natura dei, errare non potest: ego autem erro; nam et tu ipse confiteris, sapientem te dicis, ab errore me liberare conaris. unde ergo erro, si natura dei sum? erubesce, da honorem deo. ego dico quia multum adhuc erras: sed sicut tu ipse confiteris, erraueras. 
		<parallelism id="15" part="1">errauerat ergo natura dei</parallelism>
		? 
		<parallelism id="15" part="2">ierat in immunditiam natura dei</parallelism>
		? 
		<parallelism id="15" part="3">adulteria committebat natura dei</parallelism>
		? 
		<parallelism id="15" part="4">stupra illicita faciebat natura dei</parallelism>
		? 
		<parallelism id="15" part="5">caeca nesciebat qua iret natura dei</parallelism>
		? 
		<parallelism id="15" part="6">facinoribus et flagitiis obruebatur natura dei</parallelism>
		? erubesce, da honorem deo. 
	</section>
	<section id="5">
		lumen tibi esse non potes; non potes, non potes. erat lumen uerum. in comparatione Ioannis dictum est, erat lumen uerum. numquid non et Ioannes lucerna? ille erat lucerna ardens et lucens, dominus dixit. numquid lucerna lumen non est? sed erat lumen uerum. 
		<parallelism id="16" part="1">lucerna et accendi potest, et exstingui potest</parallelism>
		: 
		<parallelism id="16" part="2">lumen uerum accendere potest, exstingui non potest</parallelism>
		. erat ergo lumen uerum, quod illuminat omnem hominem uenientem in hunc mundum. illuminandi sumus, non lumen sumus. expergiscere, clama mecum: dominus illuminatio mea. quid est ergo quod dicis? ergo non sunt mala? sunt mala, sed mutantur; et ipsa erunt bona: quia ipsa mala, uitio sunt mala, non natura. quid est, libera nos a malo? nonne possemus et possumus haec uerba dicere, libera nos a tenebris? a quibus tenebris? a nobis ipsis, si quae in nobis sunt reliquiae tenebrarum, donec in totum lux efficiamur, nihil habentes in nobis 
		<parallelism id="17" part="1">quod resistat caritati</parallelism>
		, 
		<parallelism id="17" part="2">quod repugnet ueritati</parallelism>
		, 
		<parallelism id="17" part="3">quod subiaceat infirmitati</parallelism>
		, quod conditione mortalitatis deficiat. tunc totum uidete quid erit, quando erit, corruptibile hoc induetur incorruptione, et mortale hoc induetur immortalitate. tunc fiet sermo qui scriptus est, absorpta est mors in uictoriam. 
		<parallelism id="18" part="1">ubi est, mors, contentio tua</parallelism>
		? 
		<parallelism id="18" part="2">ubi est, mors, aculeus tuus</parallelism>
		? aculeus autem mortis est peccatum. ubi malum? 
	</section>
	<section id="6">
		modo mala hominum quae? error et infirmitas. aut nescis quid agas, et errando laberis; aut scis quid agi debeat, et infirmitate superaris. ergo omne malum hominis error et infirmitas. 
		<parallelism id="19" part="1">contra errorem clama</parallelism>
		, dominus illuminatio mea. 
		<parallelism id="19" part="2">contra infirmitatem adde</parallelism>
		, et salus mea. crede, bonus esto: 
		<parallelism id="20" part="1">tu es malus</parallelism>
		, 
		<parallelism id="20" part="2">tu eris bonus</parallelism>
		. noli diuidere. natura in te sananda est, non separanda. uis nosse quid es? tenebrae. quare tenebrae? homo qui dicis, corrumpitur deus, aliquid his tenebris potest esse profundius? crede, agnosce Christum in carne uenisse, 
		<parallelism id="21" part="1">accepisse quod non erat</parallelism>
		, 
		<parallelism id="21" part="2">non amisisse quod erat</parallelism>
		; 
		<parallelism id="22" part="1">hominem in se mutasse</parallelism>
		, 
		<parallelism id="22" part="2">non in hominem fuisse mutatum</parallelism>
		. agnosce, et tu ipse ex malo eris bonus, ex tenebris eris lux. an mentior, et non est unde conuincam? 
		<parallelism id="23" part="1">apostolum accipis</parallelism>
		, si te non fingis accipere; 
		<parallelism id="23" part="2">apostolum legis</parallelism>
		, 
		<parallelism id="24" part="1">et deciperis</parallelism>
		, 
		<parallelism id="24" part="2">et decipis</parallelism>
		. unde deciperis? errando malo tuo te ipso. si autem credideris, erroremque discusseris, audies ab apostolo, fuistis enim aliquando tenebrae; nunc autem lux. sed addidit, lux, sed ubi? in domino. ergo 
		<parallelism id="25" part="1">tenebrae in te</parallelism>
		, 
		<parallelism id="25" part="2">lux in domino</parallelism>
		. quia non tibi potes lucere, 
		<parallelism id="26" part="1">accedendo illuminaris</parallelism>
		, 
		<parallelism id="26" part="2">recedendo tenebraris</parallelism>
		: quia non tibi lumen tu ipse es, aliunde illuminaris. accedite ad eum, et illuminamini. 
	</section>
	<section id="7">
		scio, carissimi, de ista lectione sancti Ioannis in re una multum me fuisse immoratum, nec uos esse fatigandos ultra uideo, uel ultra capacitatem replendos; et nostra infirmitas cogitanda est. nam haec uerba sancti Ioannis habent adhuc magnas latebras suas. interim eos qui negant Christum in carne uenisse, repellite. constat enim eos non esse ex deo. 
		<parallelism id="27" part="1">in quantum errant</parallelism>
		, 
		<parallelism id="27" part="2">in quantum peccant</parallelism>
		, 
		<parallelism id="27" part="3">in quantum blasphemant</parallelism>
		, non sunt ex deo: sanentur, et ex deo erunt; quia et natura ex deo erant. hinc quantumcumque disputaui, attendite scripturas. nolite credere eis qui negant Christum in carne uenisse. sed certe dicturus es mihi: ergo qui dicit Christum in carne uenisse, ex deo est? 
		<parallelism id="28" part="1">audiamus Donatistas, quia confitentur Christum in carne uenisse</parallelism>
		; 
		<parallelism id="28" part="2">audiamus Arianos, quia confitentur Christum in carne uenisse</parallelism>
		; 
		<parallelism id="28" part="3">audiamus Eunomianos, quia confitentur Christum in carne uenisse</parallelism>
		; 
		<parallelism id="28" part="4">audiamus Photinianos, quia confitentur Christum in carne uenisse</parallelism>
		. si enim omnes spiritus qui confitentur Christum in carne uenisse, ex deo sunt, quam multae sunt haereses mendaces, deceptrices, insanae, confitentur tamen Christum in carne uenisse. 
		<parallelism id="29" part="1">quid ergo dicturi sumus</parallelism>
		? 
		<parallelism id="29" part="2">quomodo istam quaestionem soluturi</parallelism>
		? quomodocumque soluenda sit, hodie solui non potest. tenete me debitorem: sed deum pro me et pro uobis orate adiutorem. conuersi ad dominum.
	</section>
</sermon>
