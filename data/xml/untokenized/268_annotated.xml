<?xml version="1.0" ?>
<sermon id="268">
	<section id="1">propter aduentum spiritus sancti hodiernus dies solemnis est nobis, a resurrectione domini quinquagesimus, septem septimanis multiplicatus. sed computantes septem septimanas, quadraginta nouem inuenietis: unus additur, ut nobis unitas commendetur. quid ipse aduentus spiritus sancti, quid egit? praesentiam suam unde docuit? unde monstrauit? linguis omnium gentium locuti sunt omnes. erant autem in uno loco centum uiginti: per decem duodenarius apostolorum numerus sacratus mysterio est decuplatus. quid ergo, singuli in quos uenit spiritus sanctus, singulis linguis omnium gentium sunt locuti, illi alia lingua, et illi alia, et quasi diuiserunt inter se linguas omnium gentium? non sic: sed unusquisque homo, unus homo linguis omnium gentium loquebatur. loquebatur unus homo linguis omnium gentium: unitas ecclesiae in linguis omnium gentium. ecce et hic unitas ecclesiae catholicae commendatur toto orbe diffusae. </section>
	<section id="2">
		qui ergo habet spiritum sanctum, in ecclesia est, quae loquitur omnium linguis. quicumque praeter hanc ecclesiam est, non habet spiritum sanctum. ideo enim spiritus sanctus in omnium linguis gentium se demonstrare dignatus est, ut ille se intelligat habere spiritum sanctum, qui in unitate ecclesiae continetur, quae linguis omnibus loquitur. unum corpus, Paulus dicit apostolus: unum corpus, et unus spiritus. membra nostra attendite. multis membris constitutum est corpus, et uegetat membra omnia unus spiritus. ecce humano spiritu, quo sum ego ipse homo, membra omnia colligo: impero membris ut moueantur, intendo 
		<parallelism id="1" part="1">oculos ad uidendum</parallelism>
		, 
		<parallelism id="1" part="2">aures ad audiendum</parallelism>
		, 
		<parallelism id="1" part="3">linguam ad loquendum</parallelism>
		, 
		<parallelism id="1" part="4">manus ad operandum</parallelism>
		, 
		<parallelism id="1" part="5">pedes ad ambulandum</parallelism>
		. officia membrorum dispartita sunt, sed unus spiritus continet omnia. 
		<parallelism id="3" part="1">
			<parallelism id="2" part="1">multa iubentur</parallelism>
			, 
			<parallelism id="2" part="2">multa fiunt</parallelism>
		</parallelism>
		: 
		<parallelism id="3" part="2">unus iubet, uni seruitur</parallelism>
		. quod est spiritus noster, id est anima nostra, ad membra nostra; hoc spiritus sanctus ad membra Christi, ad corpus Christi, quod est ecclesia. ideo apostolus, cum corpus unum nominasset, ne intelligeremus mortuum corpus: unum, inquit, corpus. sed rogo te, uiuit hoc corpus? uiuit. unde? de uno spiritu. et unus spiritus. attendite ergo, fratres, in nostro corpore, et dolete eos qui de ecclesia praeciduntur. in membris nostris quamdiu uiuimus, cum sani sumus, implent omnia membra officia sua. si unum membrum dolet alicunde, compatiuntur omnia membra. tamen quia in corpore est, dolere potest, exspirare non potest. quid est enim exspirare, nisi spiritum amittere? iam uero si membrum praecidatur de corpore, numquid sequitur spiritus? et tamen membrum agnoscitur quid est; 
		<parallelism id="4" part="1">digitus est</parallelism>
		, 
		<parallelism id="4" part="2">manus est</parallelism>
		, 
		<parallelism id="4" part="3">brachium est</parallelism>
		, 
		<parallelism id="4" part="4">auris est</parallelism>
		: praeter corpus habet formam, sed non habet uitam. sic et homo ab ecclesia separatus. quaeris ab illo sacramentum, inuenis: 
		<parallelism id="5" part="1">quaeris baptismum, inuenis</parallelism>
		: 
		<parallelism id="5" part="2">quaeris symbolum, inuenis</parallelism>
		. forma est: nisi intus spiritu uegeteris, frustra foris de forma gloriaris. 
	</section>
	<section id="3">
		carissimi, multum deus commendat unitatem. hoc ipsum uos moueat, quod in principio creaturarum, quando deus cuncta constituit, fecit sidera in caelo, in terra autem herbas et ligna, dixit, producat terra, et producta sunt ligna, et cuncta uirentia: dixit, producant aquae natantia et uolatilia, et factum est sic: producat terra animam uiuam omnium pecorum et bestiarum, et factum est sic. 
		<parallelism id="6" part="1">numquid deus de aue una fecit ceteras aues</parallelism>
		? 
		<parallelism id="6" part="2">numquid de uno pisce omnes pisces</parallelism>
		? 
		<parallelism id="6" part="3">de uno equo omnes equos</parallelism>
		? 
		<parallelism id="6" part="4">de una bestia omnes bestias</parallelism>
		? numquid non multa simul terra produxit, et multiplicibus fetibus multa compleuit? uentum est ad hominem faciendum, et factus est unus, de uno genus humanum. nec duos facere uoluit separatim, masculum et feminam: sed unum, et de uno unam. quare sic? quare ab uno genus humanum inchoatur, nisi quia generi humano unitas commendatur? et dominus Christus ex una, unitas uirgo est; 
		<parallelism id="7" part="1">tenet uirginitatem</parallelism>
		, 
		<parallelism id="7" part="2">seruat incorruptionem</parallelism>
		. 
	</section>
	<section id="4">
		ipse dominus ecclesiae unitatem commendat apostolis: ostendit se, putant illi spiritum se uidere: expauescunt, confirmantur, dicitur eis, quid turbati estis, et cogitationes ascendunt in cor uestrum? uidete manus meas: palpate et uidete, quia spiritus ossa et carnem non habet, sicut me uidetis habere. ecce adhuc illis turbatis prae gaudio, accipit cibum, non egestate, sed potestate; accipit coram illis: 
		<parallelism id="8" part="1">commendat contra impios corporis ueritatem</parallelism>
		, 
		<parallelism id="8" part="2">commendat ecclesiae unitatem</parallelism>
		. quid enim ait? nonne haec sunt quae locutus sum uobis, cum adhuc essem uobiscum, quia oportebat impleri omnia quae scripta sunt in lege Moysi, et prophetis, et Psalmis de me? tunc aperuit illis sensum, euangelium loquitur, ut intelligerent scripturas. et dixit eis, quia sic scriptum est, et sic oportebat Christum pati, et resurgere a mortuis tertio die. ecce caput nostrum; 
		<parallelism id="9" part="1">ecce caput, ubi sunt membra</parallelism>
		? 
		<parallelism id="9" part="2">ecce sponsus, ubi est sponsa</parallelism>
		? matrimoniales tabulas lege: sponsum audi. sponsam quaeris? ab ipso audi: nemo illi tollit suam, nemo supponit alienam: ab ipso audi. ubi quaeris Christum? 
		<parallelism id="10" part="1">in fabulis hominum</parallelism>
		, an 
		<parallelism id="10" part="2">in ueritate euangeliorum</parallelism>
		? passus est, resurrexit tertio die, ostendit se discipulis suis. iam ipsum habemus: illam ubi quaerimus? ab ipso interrogemus: oportebat Christum pati et resurgere a mortuis tertio die. ecce iam factum est, iam uidetur. dic, o domine; tu dic, domine, ne nos erremus: et praedicari in nomine eius poenitentiam et remissionem peccatorum per omnes gentes, incipientibus ab Ierusalem. coepit ab Ierusalem, et peruenit ad nos. et ibi est, et hic. non enim ut ad nos ueniret, inde discessit: excreuit, non migrauit. hoc commendauit continuo post resurrectionem suam. fecit cum illis quadraginta dies: ascensurus in caelum ipsam rursus ecclesiam commendauit. sponsus profecturus sponsam suam amicis suis commendauit: non ut amet aliquem ipsorum; sed 
		<parallelism id="11" part="1">ipsum tanquam sponsum</parallelism>
		, 
		<parallelism id="11" part="2">illos tanquam amicos sponsi</parallelism>
		, 
		<parallelism id="11" part="3">neminem eorum tanquam sponsum</parallelism>
		. hoc zelant amici sponsi, et non eam admittunt lasciuo amore corrumpi. oderunt quando sic amantur. attendite zelantem amicum sponsi: cum uideret sponsam per amicos sponsi quodam modo fornicari, ait, audio in uobis schismata esse, et ex parte credo. nuntiatum est mihi de uobis, fratres, ab his qui sunt Chloes, quia contentiones sunt in uobis, et unusquisque uestrum dicit, 
		<parallelism id="12" part="1">ego quidem sum Pauli</parallelism>
		; 
		<parallelism id="12" part="2">ego uero Apollo</parallelism>
		; 
		<parallelism id="12" part="3">ego autem Cephae</parallelism>
		; 
		<parallelism id="12" part="4">ego autem Christi</parallelism>
		. diuisus est Christus? numquid Paulus pro uobis crucifixus est, aut in nomine Pauli baptizati estis? o amicum. amorem sponsae alienae repellit a se. non uult se amari pro sponsa, ut possit regnare cum sponso. commendata est ergo ecclesia: et quando ascendit in caelum, sic illis dixit, qui quaerebant de fine saeculi, dic nobis, quando ista fient, et quando tempus aduentus tui? et ille, non est uestrum scire tempora, quae pater posuit in sua potestate. audi quid noueris a magistro, discipule: sed accipietis uirtutem spiritus sancti superuenientem in uos. et factum est: quadragesimo die ascendit in caelum, et ecce hodierno die adueniente spiritu sancto implentur omnes qui aderant, loquuntur linguis omnium gentium. item ipsa unitas per linguas omnium gentium commendatur. 
		<parallelism id="13" part="1">commendatur a domino resurgente</parallelism>
		, 
		<parallelism id="13" part="2">commendatur a Christo ascendente</parallelism>
		; 
		<parallelism id="13" part="3">confirmatur ab spiritu sancto hodie ueniente</parallelism>
		.
	</section>
</sermon>
