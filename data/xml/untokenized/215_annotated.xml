<?xml version="1.0" ?>
<sermon id="215">
	<section id="1">
		de symbolo sacrosancti mysterii symbolum, quod simul accepistis, et singuli hodie reddidistis, uerba sunt in quibus matris ecclesiae fides supra fundamentum stabile, quod est Christus dominus, solidata firmatur. fundamentum enim aliud nemo potest ponere, praeter id quod positum est, quod est Christus Iesus. accepistis ergo, et reddidistis, 
		<parallelism id="1" part="1">quod animo et corde semper retinere debetis</parallelism>
		, 
		<parallelism id="1" part="2">quod in stratis uestris dicatis</parallelism>
		, 
		<parallelism id="1" part="3">quod in plateis cogitetis</parallelism>
		, 
		<parallelism id="1" part="4">et quod inter cibos non obliuiscamini</parallelism>
		; in quo etiam 
		<parallelism id="2" part="1">dormientes corpore</parallelism>
		, 
		<parallelism id="2" part="2">corde uigiletis</parallelism>
		. renuntiantes enim diabolo, pompis et angelis eius mentem atque animam subtrahentes, obliuisci oportet praeteritorum, et uetustate prioris uitae contempta, cum nouo homine uitam quoque ipsam sanctis moribus innouare; et sicut apostolus dicit, quae retro sunt obliti, atque in ea quae ante sunt extenti, sequi ad palmam supernae uocationis dei; et credere quod nondum uides, ut merito possis ad id quod credideris peruenire. quod enim uidet quis, quid sperat? si autem quod non uidemus speramus, per patientiam exspectamus. 
	</section>
	<section id="2">
		fides ergo haec et salutis es regula, credere nos in deum patrem omnipotentem, 
		<parallelism id="3" part="1">uniuersorum creatorem</parallelism>
		, 
		<parallelism id="3" part="2">regem saeculorum</parallelism>
		, immortalem et inuisibilem. ipse est quippe deus omnipotens, qui in primordio mundi cuncta ex nihilo fecit, qui est ante saecula, et qui fecit et regit saecula. non enim 
		<parallelism id="4" part="1">tempore augetur</parallelism>
		, aut 
		<parallelism id="4" part="2">loco distenditur</parallelism>
		, aut 
		<parallelism id="4" part="3">aliqua materia concluditur aut terminatur</parallelism>
		: sed manet apud se et in se ipso plena et perfecta aeternitas, quam nec comprehendere humana cogitatio potest, nec lingua narrare. nam si munus quod promittit sanctis suis, 
		<parallelism id="5" part="1">nec oculus uidit</parallelism>
		, 
		<parallelism id="5" part="2">nec auris audiuit</parallelism>
		, 
		<parallelism id="5" part="3">nec in cor hominis ascendit</parallelism>
		: quomodo potest ipsum qui promittit, 
		<parallelism id="6" part="1">aut mens concipere</parallelism>
		, 
		<parallelism id="6" part="2">aut cor cogitare</parallelism>
		, 
		<parallelism id="6" part="3">aut lingua narrare</parallelism>
		? 
	</section>
	<section id="3">
		credimus et in filium eius Iesum Christum, dominum nostrum, deum uerum de deo uero, dei patris filium deum, sed non duos deos: ipse enim et pater unum sunt; er per Moysen populo insinuat, dicens: audi, Israâ€°l, mandata uitae: dominus deus tuus dominus unus est. si autem uis cogitare quemadmodum aeternus filius de aeterno patre sine tempore natus sit: redarguit et Esaias propheta, qui dicit: natiuitatem eius quis enarrabit? natiuitatem itaque dei ex deo nec cogitare poteris, nec narrare: credere tantum tibi permittitur, ut saluus esse possis, sicut apostolus dicit: credere enim oportet qui accedit ad deum, quia est, et quaerentibus eum mercedis redditor erit. si uero natiuitatem eius secundum carnem, quam pro nostra salute dignatus excepit, scire desideras; audi, et crede natum de spiritu sancto et uirgine Maria. quamquam et hanc ipsam natiuitatem eius quis enarrabit? quis enim digne aestimare potest deum propter homines hominem nasci uoluisse, 
		<parallelism id="7" part="1">sine uirili semine uirginem concepisse</parallelism>
		, 
		<parallelism id="7" part="2">sine corruptione peperisse</parallelism>
		, et 
		<parallelism id="7" part="3">post partum in integritate mansisse</parallelism>
		? dominus enim noster Iesus Christus 
		<parallelism id="8" part="1">uterum uirginis dignatus intrauit</parallelism>
		, 
		<parallelism id="8" part="2">membra feminae immaculatus impleuit</parallelism>
		, matrem sine corruptione fetauit, a semetipso formatus exiuit, atque integra genitricis uiscera reseruauit; ut eam de qua nasci dignatus est, 
		<parallelism id="9" part="1">et matris honore</parallelism>
		 perfunderet, 
		<parallelism id="9" part="2">et uirginis sanctitate</parallelism>
		. 
		<parallelism id="10" part="1">quis hoc cogitat</parallelism>
		? 
		<parallelism id="10" part="2">quis enarrat</parallelism>
		? ergo et hanc natiuitatem eius quis enarrabit? 
		<parallelism id="11" part="1">cuius enim mens ad cogitandum</parallelism>
		, 
		<parallelism id="11" part="2">cuius ad enuntiandum lingua</parallelism>
		 sufficiat, non solum quod in principio erat uerbum, non habens ullum nascendi principium; uerum etiam quod uerbum caro factum est, 
		<parallelism id="12" part="1">eligens uirginem quam sibi faceret matrem</parallelism>
		, 
		<parallelism id="12" part="2">faciens matrem quam seruaret et uirginem</parallelism>
		: 
		<parallelism id="13" part="1">dei filius nulla matre concipiente</parallelism>
		, 
		<parallelism id="13" part="2">hominis filius nullo homine seminante</parallelism>
		; 
		<parallelism id="14" part="1">fecunditatem feminae ueniendo afferens</parallelism>
		, 
		<parallelism id="14" part="2">integritatem nascendo non auferens</parallelism>
		? quid est hoc? 
		<parallelism id="15" part="1">quis dicat</parallelism>
		? 
		<parallelism id="15" part="2">quis taceat</parallelism>
		? et mirum dictu: quod 
		<parallelism id="16" part="1">eloqui non ualemus</parallelism>
		, 
		<parallelism id="16" part="2">silere non sinimur</parallelism>
		; 
		<parallelism id="17" part="1">sonando praedicamus</parallelism>
		, quod nec 
		<parallelism id="17" part="2">cogitando comprehendimus</parallelism>
		. tantum quippe dei donum nec effari possumus, quoniam sumus ad eius enarrandam magnitudinem paruuli; et tamen laudare compellimur, ne tacendo remaneamus ingrati. sed deo gratias, quia id quod 
		<parallelism id="18" part="1">competenter non potest dici</parallelism>
		, 
		<parallelism id="18" part="2">potest fideliter credi</parallelism>
		. 
	</section>
	<section id="4">
		credamus ergo in Iesum Christum, dominum nostrum, natum de spiritu sancto et uirgine Maria. nam et ipsa beata Maria, quem credendum peperit, credendo concepit. cum enim promisso sibi filio, quaesisset quemadmodum fieret, quoniam uirum non cognosceret; utique solus ei modus cognoscendi atque pariendi notus erat, quem quidem ipsa experta non fuerat, sed ex aliis feminis natura frequentante didicerat, ex uiro scilicet et femina hominem nasci: responsum ab angelo accepit: spiritus sanctus superueniet in te, et uirtus altissimi obumbrabit tibi; propterea quod nascetur ex te sanctum, uocabitur filius dei. quae cum dixisset angelus, illa fide plena, et Christum prius mente quam uentre concipiens, ecce, inquit, ancilla domini, fiat mihi secundum uerbum tuum. fiat, inquit, sine uirili semine conceptus in uirgine; 
		<parallelism id="19" part="1">nascatur de spiritu sancto et integra femina</parallelism>
		, in quo 
		<parallelism id="19" part="2">renascatur de spiritu sancto integra ecclesia</parallelism>
		. sanctum quod nascetur de homine matre sine homine patre, uocetur dei filius; quoniam qui natus est de deo patre sine ulla matre mirabiliter, oportuit ut fieret hominis filius; ut 
		<parallelism id="20" part="1">in ea carne natus, per clausa uiscera paruus exiret</parallelism>
		, 
		<parallelism id="20" part="2">in qua resuscitatus per clausa ostia magnus intraret</parallelism>
		. 
		<parallelism id="21" part="1">mira sunt haec, quia diuina sunt</parallelism>
		; 
		<parallelism id="21" part="2">ineffabilia, quia et inscrutabilia</parallelism>
		: 
		<parallelism id="22" part="1">non sufficit explicando os hominis</parallelism>
		, quia 
		<parallelism id="22" part="2">nec inuestigando cor hominis</parallelism>
		. 
		<parallelism id="23" part="1">credidit Maria, et in ea quod credidit factum est</parallelism>
		. 
		<parallelism id="23" part="2">credamus et nos, ut et nobis possit prodesse quod factum est</parallelism>
		. quamuis ergo mirabilis sit etiam ista natiuitas: tamen cogita, o homo, quid pro te deus tuus, creator pro creatura susceperit; ut 
		<parallelism id="24" part="1">deus in deo manens</parallelism>
		, 
		<parallelism id="24" part="2">aeternus cum aeterno uiuens</parallelism>
		, aequalis filius patri, pro reis et pro peccatoribus seruis formam serui non dedignaretur induere. neque enim hoc meritis humanis est exhibitum. nam pro iniquitatibus nostris poenas potius merebamur: sed si iniquitates obseruasset, quis sustinuisset? pro impiis igitur et pro peccatoribus seruis dominus seruus et homo de spiritu sancto et uirgine Maria nasci dignatus est. 
	</section>
	<section id="5">
		parum hoc forsitan uideatur, quod 
		<parallelism id="25" part="1">pro hominibus deus</parallelism>
		, 
		<parallelism id="25" part="2">pro peccatoribus iustus</parallelism>
		, 
		<parallelism id="25" part="3">pro reis innocens</parallelism>
		, 
		<parallelism id="25" part="4">pro captiuis rex</parallelism>
		, 
		<parallelism id="25" part="5">pro seruis dominus</parallelism>
		 carne humanitatis indutus aduenit, in terris uisus sit et cum hominibus conuersatus sit: crucifixus insuper, mortuus et sepultus est. non credis? dicis forte: quando hoc factum est? audi quo tempore: sub Pontio Pilato. in significationem tibi etiam nomen iudicis positum est, ne uel de tempore dubitares. credite ergo filium dei crucifixum sub Pontio Pilato, et sepultum. maiorem autem hac caritatem nemo habet, quam ut animam suam ponat quis pro amicis suis. putas, nemo? omnino nemo. uerum est, Christus hoc dixit. interrogemus apostolum et respondeat nobis: Christus, inquit, pro impiis mortuus est. et iterum dicit: cum inimici essemus, reconciliati sumus deo per mortem filii eius. ecce ergo in Christo maiorem inuenimus caritatem, qui animam suam non pro amicis, sed pro suis tradidit inimicis. quantus amor dei erga homines, et qualis affectio, sic amare etiam peccatores, ut amore eorum moreretur. commendat enim dilectionem suam deus in nobis, apostoli uerba sunt, quia cum adhuc peccatores essemus, Christus pro nobis mortuus est. crede igitur hoc et tu, et pro salute tua noli erubescere confiteri. 
		<parallelism id="26" part="1">corde enim creditur ad iustitiam</parallelism>
		, 
		<parallelism id="26" part="2">ore autem confessio fit ad salutem</parallelism>
		. denique, 
		<parallelism id="27" part="1">ne dubitares</parallelism>
		, 
		<parallelism id="27" part="2">ne erubesceres</parallelism>
		, quando primum credidisti, signum Christi in fronte tamquam in domo pudoris accepisti. recole frontem tuam, ne linguam expauescas alienam. qui enim, inquit ipse dominus, 
		<parallelism id="28" part="1">confusus me fuerit coram hominibus</parallelism>
		, 
		<parallelism id="28" part="2">confundet illum filius hominis coram angelis dei</parallelism>
		. noli ergo erubescere ignominiam crucis, quam pro te deus ipse non dubitauit excipere. dic cum apostolo: mihi autem absit gloriari, nisi in cruce domini nostri Iesu Christi. et respondet tibi idem ipse apostolus: non me iudicaui scire aliquid in uobis, nisi Iesum Christum, et hunc crucifixum: quia ille qui ab uno populo est tunc crucifixus, in omnium populorum est nunc cordibus fixus. 
	</section>
	<section id="6">
		tu autem, quisquis es qui de potentia magis quam de humilitate uis gloriari, 
		<parallelism id="29" part="1">accipe consolationem</parallelism>
		, 
		<parallelism id="29" part="2">habe exsultationem</parallelism>
		. qui enim crucifixus sub Pontio Pilato et sepultus est, tertia die a mortuis resurrexit. forte et hic dubitas, forte trepidas. quando tibi dictum est: 
		<parallelism id="30" part="1">crede natum</parallelism>
		, 
		<parallelism id="30" part="2">crede passum</parallelism>
		, crucifixum, mortuum et sepultum; quasi de homine facilius credidisti. nunc quia dicitur: tertia die a mortuis resurrexit, dubitas, o homo? ut de multis unum proferamus exemplum, 
		<parallelism id="31" part="1">deum attende</parallelism>
		, 
		<parallelism id="31" part="2">omnipotentem cogita</parallelism>
		: et noli dubitare. si enim 
		<parallelism id="32" part="1">potuit te, cum non esses, ex nihilo facere</parallelism>
		; cur non 
		<parallelism id="32" part="2">potuit hominem suum, quem iam fecerat, a mortuis excitare</parallelism>
		? credite ergo, fratres: ubi de fide agitur, longo non opus est uti sermone. sola haec fides est, quae christianos ab omnibus hominibus discernit et separat. nam quia mortuus et sepultus est, 
		<parallelism id="33" part="1">et pagani nunc credunt</parallelism>
		, 
		<parallelism id="33" part="2">et Iudaei tunc uiderunt</parallelism>
		; quia uero tertia die a mortuis resurrexit, nec paganus nec Iudaeus admittit. discernit ergo a mortuis perfidis uitam fidei nostrae, resurrectio mortuorum. nam et apostolus Paulus, cum Timotheo scriberet, memento, inquit, Christum Iesum surrexisse a mortuis. credamus ergo, fratres; quod in Christo factum credimus, hoc futurum speremus in nobis. deus enim est, qui promittit: non fallit. 
	</section>
	<section id="7">
		postquam ergo resurrexit a mortuis, ascendit in caelos, sedet ad dexteram patris. adhuc forte non credis? audi apostolum: qui descendit, inquit, ipse est et qui ascendit super omnes caelos, ut adimpleret omnia. uide ne quem non uis credere resurgentem, sentias iudicantem. qui enim non credit, iam iudicatus est. nam qui modo sedet ad dexteram patris aduocatus pro nobis, inde uenturus est iudicare uiuos et mortuos. credamus ergo, ut 
		<parallelism id="34" part="1">siue uiuamus</parallelism>
		, 
		<parallelism id="34" part="2">siue moriamur</parallelism>
		, domini simus. 
	</section>
	<section id="8">
		credamus ergo et in spiritum sanctum. deus est enim, quia scriptum est: deus spiritus est. 
		<parallelism id="35" part="1">per ipsum remissionem accepimus peccatorum</parallelism>
		, 
		<parallelism id="35" part="2">per ipsum resurrectionem credimus carnis</parallelism>
		, 
		<parallelism id="35" part="3">per ipsum uitam speramus aeternam</parallelism>
		. sed uidete ne numerando errorem patiamini, et me putetis tres deos dixisse, quia unum deum tertio nominaui. una est in trinitate substantia deitatis, 
		<parallelism id="36" part="1">una uirtus</parallelism>
		, 
		<parallelism id="36" part="2">una potestas</parallelism>
		, 
		<parallelism id="36" part="3">una maiestas</parallelism>
		, 
		<parallelism id="36" part="4">unum nomen diuinitatis</parallelism>
		; sicut ipse dixit discipulis, cum surrexisset a mortuis: ite, baptizate gentes, non in multis nominibus, sed in uno nomine patris et filii et spiritus sancti. credentes ergo 
		<parallelism id="37" part="1">diuinam trinitatem</parallelism>
		 et 
		<parallelism id="37" part="2">trinam unitatem</parallelism>
		, cauete, dilectissimi, ne quis uos ab ecclesiae catholicae fide atque ueritate seducat. qui enim uobis aliter euangelizauerit, praeterquam quod accepistis, anathema sit. apostolum, non me audite, qui ait: sed et si nos, aut angelus de caelo aliter uobis euangelizauerit, praeterquam quod accepistis, anathema sit. 
	</section>
	<section id="9">uidetis certe, carissimi, etiam in ipsis sancti symboli uerbis, quomodo in conclusione omnium regularum, quae ad sacramentum fidei pertinent, quasi supplementum quoddam additum, ut diceretur: per sanctam ecclesiam. fugite ergo, quantum potestis, diuersos et uarios deceptores, quorum sectas et nomina prae multitudine sui nunc longum est enarrare. multa enim habemus dicere uobis, sed non potestis illa portare modo. unum uestris pectoribus commendo, ut ab eo qui catholicus non est, animum et auditum uestrum omnimodis auertatis: quo remissionem peccatorum et resurrectionem carnis et uitam aeternam per unam, ueram et sanctam ecclesiam catholicam apprehendere ualeatis: in qua discitur pater et filius et spiritus sanctus, unus deus, cui est honor et gloria in saecula saeculorum.</section>
</sermon>
