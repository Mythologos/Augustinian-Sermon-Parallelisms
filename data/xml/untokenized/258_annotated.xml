<?xml version="1.0" ?>
<sermon id="258">
	<section id="1">
		alius sermo quem dixit ad basilicam maiorem eadem die quod cantauimus deo: hic est dies quem fecit, hinc loquamur quod dederit dominus. hic scriptura utique prophetica aliquid nos intellegere uoluit. quem diem 
		<parallelism id="1" part="1">non uulgarem</parallelism>
		, 
		<parallelism id="1" part="2">non conspicuum</parallelism>
		 oculis carnis! non eum diem qui oritur et occidit sed diem qui potuit 
		<parallelism id="2" part="1">scire ortum</parallelism>
		, 
		<parallelism id="2" part="2">nescire occasum</parallelism>
		! uideamus quod supra dixerat idem Psalmus: lapidem quem reprobauerunt aedificantes, hic factus est in caput anguli. a domino factus est, iste est mirabilis in oculis nostris. et sequitur: hic est dies quem fecit dominus. exordium diei huius a lapide angulari sumamus. quis est 
		<parallelism id="3" part="1">lapis angularis quem reprobauerunt aedificantes</parallelism>
		 nisi 
		<parallelism id="3" part="2">dominus Christus quem reprobauerunt Iudaeorum doctores</parallelism>
		? legis enim periti doctores Iudaeorum reprobauerunt eum dicentes: non est iste a deo qui soluit sabbatum. iam dixistis: non est iste a deo qui soluit sabbatum. lapidem quem reprobauerunt hic factus est in caput anguli. quomodo in caput anguli? quare angularis lapis dictus est Christus? quia omnis angulus duos parietes de diuerso pacificat. 
		<parallelism id="4" part="1">uenerunt apostoli de circumcisione</parallelism>
		, 
		<parallelism id="4" part="2">uenerunt de gente Iudaeorum</parallelism>
		, 
		<parallelism id="5" part="1">uenerunt inde et illae turbae</parallelism>
		 quae praecedebant et sequebantur iumentum eius, dicentes quod in hoc ipso Psalmo est: benedictus qui uenit in nomine domini, 
		<parallelism id="5" part="2">uenerunt inde tot ecclesiae</parallelism>
		 de quibus dicit apostolus Paulus: eram ignotus faciei ecclesiis Iudaeae quae sunt in Christo, tantum autem audiebant quia ille qui aliquando nos persequebatur, nunc euangelizat fidem quam aliquando uastabat et in me magnificabant deum, Iudaei sed adhaerentes Christo sicut apostoli, uenientes et credentes Christo et unum parietem facientes. restabat alius paries, ecclesia de gentibus ueniens. inuenerunt se; 
		<parallelism id="6" part="1">pax in Christo</parallelism>
		, 
		<parallelism id="6" part="2">unitas in Christo</parallelism>
		 qui fecit utraque unum. ipse est dies quem fecit dominus. totum diem intellege caput et corpus, 
		<parallelism id="7" part="1">caput Christus</parallelism>
		, 
		<parallelism id="7" part="2">corpus ecclesia</parallelism>
		. iste est dies quem fecit dominus. 
	</section>
	<section id="2">
		recolite primam mundi condicionem. 
		<parallelism id="8" part="1">tenebrae erant super abyssum</parallelism>
		 et 
		<parallelism id="8" part="2">spiritus dei superferebatur super aquam</parallelism>
		. et dixit deus: fiat lux et facta est lux. et diuisit deus lucem a tenebris et 
		<parallelism id="9" part="1">lucem uocauit diem</parallelism>
		, 
		<parallelism id="9" part="2">tenebras autem uocauit noctem</parallelism>
		. cogitate tenebras istorum antequam uenirent ad remissionem peccatorum. tenebrae ergo erant super abyssum, antequam ista fuissent dimissa peccata. sed spiritus dei superferebatur super aquas. descenderunt isti in aquis, super aquas ferebatur spiritus dei, pulsae sunt tenebrae peccatorum, isti dies quem fecit dominus. huic diei apostolus dicit: fuistis enim aliquando tenebrae, nunc autem lux in domino. numquid dixit: fuistis tenebrae in domino? 
		<parallelism id="10" part="1">tenebrae in uobis</parallelism>
		, 
		<parallelism id="10" part="2">lux in domino</parallelism>
		. uocauit autem deus lucem diem, quia ipsius gratia fit quod fit. illi per se ipsos tenebrae esse potuerunt, lux fieri nisi dominus fecisset, non potuerunt. quia iste est dies quem fecit dominus, non ipse dies, sed dominus. 
	</section>
	<section id="3">
		numquid non homo erat Thomas, unus de discipulis quasi homo de turba? dicebant ei condiscipuli eius: uidimus dominum. et dicebat ipse: nisi tetigero, nisi digitum misero in latus eius, non credam. euangelistae tibi adnuntiant et non credis ipsis? 
		<parallelism id="11" part="1">credidit mundus</parallelism>
		 et 
		<parallelism id="11" part="2">non credit discipulus</parallelism>
		. de ipsis dictum est: in omnem terram exiit sonus eorum et in fines orbis terrae uerba eorum. 
		<parallelism id="12" part="1">exeunt uerba eorum</parallelism>
		, 
		<parallelism id="12" part="2">perueniunt usque in fines terrae</parallelism>
		, 
		<parallelism id="12" part="3">credit totus mundus</parallelism>
		, 
		<parallelism id="12" part="4">adnuntiant omnes uni</parallelism>
		 et non credit. nondum erat dies quem fecerat dominus. adhuc tenebrae erant in abysso; in profunditate cordis humani, tenebrae ibi erant. ueniat ille, caput diei huius ueniat et dicat patiens, mitis, non iratus quia medicus: ueni, inquit, ueni, tange hoc et crede. dixisti: nisi tetigero, nisi digitum misero, non credam. ueni, tange, mitte digitum. et noli esse incredulus sed fidelis. ueni, mitte digitum. 
		<parallelism id="13" part="1">sciebam uulnera tua</parallelism>
		, 
		<parallelism id="13" part="2">seruaui tibi cicatricem meam</parallelism>
		. sed plane mittens manum suam compleuit fidem. quae est enim fidei plenitudo? ut 
		<parallelism id="14" part="1">non credatur Christus tantum homo</parallelism>
		 
		<parallelism id="14" part="2">nec credatur Christus tantummodo deus</parallelism>
		, sed homo et deus. ipsa est fidei plenitudo, quia uerbum caro factum est et habitauit in nobis. ergo iste discipulus oblatis sibi tangendis cicatricibus et membris saluatoris sui, at ubi tetigit exclamauit: dominus meus et deus meus. 
		<parallelism id="15" part="1">hominem tetigit</parallelism>
		, 
		<parallelism id="15" part="2">deum cognouit</parallelism>
		 et 
		<parallelism id="16" part="1">tetigit carnem</parallelism>
		, 
		<parallelism id="16" part="2">respexit ad uerbum</parallelism>
		, quia uerbum caro factum est et habitauit in nobis. 
		<parallelism id="17" part="1">uerbum hoc passum est carnem suam suspendi in ligno</parallelism>
		. 
		<parallelism id="17" part="2">uerbum hoc passum est in carne sua clauos figi</parallelism>
		, 
		<parallelism id="17" part="3">uerbum hoc passum est carnem suam lancea transforari</parallelism>
		, 
		<parallelism id="17" part="4">uerbum hoc passum est carnem suam in sepulchro poni</parallelism>
		, uerbum hoc resuscitauit carnem suam, 
		<parallelism id="18" part="1">obtulit aspectibus discipulorum uidendam</parallelism>
		, 
		<parallelism id="18" part="2">praebuit manibus contrectandam</parallelism>
		. tangunt, exclamant: 
		<parallelism id="19" part="1">dominus meus</parallelism>
		 et 
		<parallelism id="19" part="2">deus meus</parallelism>
		. iste est dies quem fecit dominus.
	</section>
</sermon>
