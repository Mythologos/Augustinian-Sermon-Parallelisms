<?xml version="1.0" ?>
<sermon id="211">
	<section id="1">
		de concordia fratrum dies isti sancti quos agimus in obseruatione quadragesimae admonent nos de fraterna concordia loqui uobis ut quicumque habet aduersus alium querelam finiat ne finiatur. nolite ista contemnere, fratres mei. cum enim uita ista mortalis et fragilis quae inter tot terrenas temptationes periclitatur et orat ne submergatur, non potest esse in quouis iusto sine qualibuscumque peccatis, unum est remedium per quod uiuere possimus, quia docuit nos magister deus dicere in oratione: dimitte nobis debita nostra sicut et nos dimittimus debitoribus nostris. pactum et placitum cum deo fecimus et condicionem soluendi debiti in cautione subscripsimus. dimitte nobis, plena fiducia petimus, si et nos dimittimus; si autem non dimittimus dimitti nobis peccata non putemus. ne nos ipsos fallamus, homo se non fallat, deus neminem fallit. humanum est irasci - et utinam nec hoc possemus - humanum est irasci, sed non debet iracundia tua, natus surculus breuis, suspicionibus inrigari et ad trabem odii peruenire. aliud est enim ira, aliud odium. nam saepe etiam pater irascitur filio, sed non odit filium, irascitur ut corrigat. si propterea irascitur ut corrigat, amando irascitur. propterea dictum est: 
		<parallelism id="1" part="1">festucam in oculo fratris tui uides</parallelism>
		; 
		<parallelism id="1" part="2">trabem autem in oculo tuo non uides</parallelism>
		. culpas iram in alio et tenetur odium in te ipso. in comparatione odii, ira festuca est; sed 
		<parallelism id="2" part="1">festucam si nutrias, trabes erit</parallelism>
		; 
		<parallelism id="2" part="2">si euellas et proicias nihil erit</parallelism>
		. 
	</section>
	<section id="2">
		si aduertistis &lt;...&gt; quid aduertistis? beati Iohannis, cum eius epistola legeretur, debuit uos terrere sententia. ait enim: tenebrae transierunt, lux uero iam lucet. deinde secutus adiunxit: qui se dicit in lumine esse et fratrem suum odit, in tenebris est usque adhuc. sed forte tales tenebras esse homo putat quales patiuntur in carceribus inclusi. utinam tales essent. et tamen in talibus nemo uult esse. 
		<parallelism id="3" part="1">in his autem carcerum tenebris possunt includi innocentes</parallelism>
		. 
		<parallelism id="3" part="2">in talibus enim tenebris inclusi sunt martyres</parallelism>
		. tenebrae circumquaque fundebantur et lux uigebat in cordibus. in illis tenebris carceris oculis non uidebant sed amore fraternitatis deum uidebant. uultis scire quales sunt istae tenebrae de quibus dictum est: qui odit fratrem suum in tenebris est usque adhuc? in alio loco dicit: qui odit fratrem suum homicida est. qui odit fratrem suum ambulat, exit, intrat, procedit, 
		<parallelism id="4" part="1">nullis catenis oneratus</parallelism>
		, 
		<parallelism id="4" part="2">nullo carcere inclusus</parallelism>
		, reatu tamen ligatus est. noli illum putare sine carcere esse: carcer eius cor eius est. cum audis: 
		<parallelism id="5" part="1">qui odit fratrem suum in tenebris est usque adhuc</parallelism>
		, ne forte contempnas tenebras, adiungit et dicit: 
		<parallelism id="5" part="2">qui odit fratrem suum homicida est</parallelism>
		. odis fratrem tuum et securus ambulas et concordare non uis, quamuis ideo deus spatium det? ecce iam homicida es et adhuc uiuis, si deum iratum haberes cum odio fratris subito rapereris. 
		<parallelism id="6" part="1">parcit deus tibi</parallelism>
		, 
		<parallelism id="6" part="2">parce tu tibi</parallelism>
		, concorda cum fratre tuo. at forte tu uis et ille non uult? sufficiat tibi. habes unde illum doleas; te soluisti. dic, si uis concordare et ille non uult, dic securus: dimitte nobis debita nostra sicut et nos dimittimus debitoribus nostris. 
	</section>
	<section id="3">
		forte peccasti in illum, 
		<parallelism id="7" part="1">uis cum illo concordare</parallelism>
		, 
		<parallelism id="7" part="2">uis ei dicere</parallelism>
		: frater, ignosce mihi, peccaui in te. ille 
		<parallelism id="8" part="1">non uult ignoscere</parallelism>
		, 
		<parallelism id="8" part="2">non uult dimittere debitum</parallelism>
		; quod ei debes, non uult tibi dimittere. ipse obseruet, quando habet orare. quando uenturus est, qui tibi noluit dimittere quod in eum forte peccasti, quando uenturus est ad orationem, quid facturus est? dicat: pater noster qui es in caelis. dicat, accedat: sanctificetur nomen tuum. adhuc dic: adueniat regnum tuum. sequere: fiat uoluntas tua sicut in caelo et in terra. adhuc ambula: panem nostrum cottidianum da nobis hodie. dixisti. quod sequitur uide ne forte uelis transcendere et aliud dicere. non est qua transire possis, ibi teneris. dic ergo aut si non habes quare dicas: dimitte nobis debita nostra, noli dicere. et ubi est illud quod idem apostolus dixit: si dixerimus quia peccatum non habemus, nos ipsos decipimus et ueritas in nobis non est? si autem mordet conscientia fragilitatis et in hoc saeculo ubique abundantia iniquitatis, dic ergo: dimitte nobis debita nostra. sed quod sequitur uide. noluisti enim dimittere peccatum fratri tuo et dicturus est: sicut et nos dimittimus debitoribus nostris? an non es dicturus? 
		<parallelism id="9" part="1">si non es dicturus, nihil es accepturus</parallelism>
		; 
		<parallelism id="9" part="2">si autem dicturus, falsum es dicturus</parallelism>
		. ergo dic et uerum dic. quomodo dicturus es uerum qui fratri tuo noluisti relaxare peccatum? 
	</section>
	<section id="4">
		illum admonui, modo te consolor, o quisquis es, si tamen es, qui dixisti fratri tuo: dimitte mihi quod in te peccaui. si dixisti e toto corde, si 
		<parallelism id="10" part="1">uera humilitate</parallelism>
		, non 
		<parallelism id="10" part="2">ficta caritate</parallelism>
		, quomodo deus uidet in corde unde dixisti, sed ille noluit tibi dimittere, noli esse sollicitus. serui estis ambo, habetis dominum; conseruo tuo debes, noluit tibi dimittere, interpella dominum amborum. quod tibi dimiserit dominus, si potest, exigat seruus. dico aliud. admonui eum qui noluit dimittere fratri suo, cum petat ille dimitti sibi, ut faciat quod nolebat, ne quando orat non accipiat quod desiderat; admonui et illum qui petiuit ueniam peccati sui a fratre suo et non accepit ut in eo quod non inpetrauit a fratre suo securus sit de domino suo. est et aliud quod admoneam. peccauit in te frater tuus et noluit tibi dicere: dimitte mihi quod in te peccaui. abundat herba ista; utinam illam deus eradicet 
		<parallelism id="11" part="1">de agro suo</parallelism>
		, hoc est 
		<parallelism id="11" part="2">de cordibus uestris</parallelism>
		. quam multi sunt enim qui sciunt se peccasse in fratres suos et nolunt dicere: dimitte mihi. 
		<parallelism id="12" part="1">non erubuerunt peccare et erubescunt rogare</parallelism>
		; 
		<parallelism id="12" part="2">non erubuerunt de iniquitate et erubescunt de humilitate</parallelism>
		. ipsos ergo in primis admoneo quicumque habetis discordiam cum fratribus uestris et reuocatis uos ad uos et consideratis uos et iustum iudicium fertis in uos, intus in cordibus uestris et inuenitis uos non debuisse facere quod fecistis, non debuisse dicere quod dixistis, petite ueniam, fratres, a fratribus uestris, facite quod ait apostolus: donantes uobis sicut et deus in Christo donauit nobis; facite, nolite erubescere ueniam petere. proinde omnibus dico, 
		<parallelism id="13" part="1">uiris et feminis</parallelism>
		, 
		<parallelism id="13" part="2">minoribus et maioribus</parallelism>
		, 
		<parallelism id="13" part="3">laicis et clericis</parallelism>
		, dico et mihi ipsi, 
		<parallelism id="14" part="1">omnes audiamus</parallelism>
		, 
		<parallelism id="14" part="2">omnes timeamus</parallelism>
		, se peccauimus in fratres nostros. 
		<parallelism id="15" part="1">adhuc indutias uiuendi accepimus, non ideo morimur</parallelism>
		; 
		<parallelism id="15" part="2">adhuc enim uiuimus, nondum damnati sumus</parallelism>
		; dum uiuimus faciamus quod iubet pater qui erit iudex et petamus ueniam a fratribus quos forte peccando in eos aliquid offendimus, aliquid laesimus. sunt personae humiles pro ordine saeculi huius, a quibus si petas ueniam, extolluntur in superbia. hoc est quod dico: aliquando dominus homo peccat in seruum suum; quia si ille dominus est, ille seruus, 
		<parallelism id="16" part="1">ambo tamen serui alieni sunt</parallelism>
		, quia 
		<parallelism id="16" part="2">ambo Christi sanguine redempti sunt</parallelism>
		, tamen durum uidetur ut hoc etiam iubeam, hoc praecipiam, ut si forte dominus peccat in seruum suum, 
		<parallelism id="17" part="1">iniuste litigando</parallelism>
		, 
		<parallelism id="17" part="2">iniuste caedendo</parallelism>
		, dicat ille: ignosce mihi, da mihi ueniam. non quia non debet facere, sed ne ille incipiat superbire. quid ergo? 
		<parallelism id="18" part="1">ante oculos dei paeniteat eum</parallelism>
		, 
		<parallelism id="18" part="2">ante oculos dei puniat cor suum</parallelism>
		, et si non potest seruo dicere quia non oportet: da mihi ueniam, blande illum alloquatur. blanda enim appellatio, ueniae est postulatio. 
	</section>
	<section id="5">
		restat ut eos alloquar in quos alii peccauerunt et illi qui in eos peccauerunt ueniam petere noluerunt. illos enim iam sum allocutus qui petentibus ueniam fratribus dare noluerunt. nunc ergo cum alloquor uos omnes, quoniam dies sancti sunt, ne discordiae uestrae remaneant, credo quia cogitastis aliqui in cordibus uestris, qui scitis uos cum fratribus uestris aliquas habere discordias et inuenistis quod non ipsi uos in eos peccaueritis sed illi in uos. etsi non modo mihi loquimini, quia 
		<parallelism id="19" part="1">meum est loqui</parallelism>
		 in hoc loco, 
		<parallelism id="19" part="2">uestrum autem tacere et audire</parallelism>
		, tamen forte cogitando loquimini et dicitis uobis: uolo concordare sed ille me laesit, ille in me peccauit et non uult ueniam postulare. quid ergo? dicturus sum: uade ad illum et tu pete ueniam? absit. 
		<parallelism id="20" part="1">nolo mentiaris</parallelism>
		, 
		<parallelism id="20" part="2">nolo dicas</parallelism>
		: da mihi ueniam, qui te nosti non peccasse in fratrem tuum. quid enim tibi prodest, cum tu tuus fueris accusator? quid expetis tibi ignosci ab eo quem non laesisti aut in quem non peccasti? nihil tibi prodest, nolo facias. nosti, bene discussisti, scis quia in te peccauit, non tu in illum? - scio, inquit. ista tua scientia sit tua sententia. noli uenire ad fratrem tuum qui in te peccauit et ultra ab illo petere ueniam. debent inter uos esse alii pacifici qui illum obiurgent ut a te prius ueniam petat. tu tantum 
		<parallelism id="21" part="1">paratus esto ignoscere</parallelism>
		, prorsus 
		<parallelism id="21" part="2">paratus esto e corde dimittere</parallelism>
		. si paratus es dimittere, iam dimisisti. habes adhuc quod ores: ora pro illo ut petat a te ueniam, quia scis ei nocere si non petat, ora pro illo ut petat. dic domino in oratione tua: domine, scis me non peccasse in illum fratrem meum, sed illum potius peccasse in me et obesse illi quod peccauit in me si ueniam non petat a me; ego bono animo peto ut ignoscas ei. 
	</section>
	<section id="6">
		ecce dixi uobis quod &amp;lt;...&amp;gt; maxime per istos dies 
		<parallelism id="22" part="1">ieiuniorum uestrorum</parallelism>
		, 
		<parallelism id="22" part="2">obseruationum uestrarum</parallelism>
		, 
		<parallelism id="22" part="3">continentiae uestrae</parallelism>
		 quid agere debeatis ut cum fratribus uestris concordetis. gaudeam et ego de pace uestra qui contristor litibus uestris, ut omnes donantes uobismet ipsis, si quis habet aduersus aliquem querelam, 
		<parallelism id="23" part="1">securi agamus pascha</parallelism>
		, 
		<parallelism id="23" part="2">securi celebremus eius passionem</parallelism>
		 qui nihil cuiquam debebat et pretium pro debentibus soluit, dominum Iesum Christum dico, qui in neminem peccauit et prope in illum omnis mundus peccauit nec exegit supplicia sed promisit praemia. habemus ergo ipsum testem in cordibus nostris quia si in aliquem peccauimus, uero corde ueniam postulemus; si aliquis in nos peccauit, ueniam dare parati simus et pro inimicis nostris oremus. non exspectemus uindicari, fratres. quid est uindicari nisi malo alieno pasci? scio cottidie uenire homines, genua figere, frontem terrae concutere, aliquando lacrimis lotum uultum suum rigare et in ista tanta humilitate ac perturbatione dicere: domine uindica me, occide inimicum meum. plane ora ut 
		<parallelism id="24" part="1">occidat inimicum tuum</parallelism>
		 et 
		<parallelism id="24" part="2">saluet fratrem tuum</parallelism>
		; 
		<parallelism id="25" part="1">occidat inimicitiam</parallelism>
		, 
		<parallelism id="25" part="2">saluet naturam</parallelism>
		. sic ora ut uindicet te deus: 
		<parallelism id="26" part="1">pereat qui te persequebatur</parallelism>
		, sed 
		<parallelism id="26" part="2">maneat qui tibi reddatur</parallelism>
		.
	</section>
</sermon>
