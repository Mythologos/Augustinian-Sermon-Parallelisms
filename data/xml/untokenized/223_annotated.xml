<?xml version="1.0" ?>
<sermon id="223">
	<section id="1">
		in libro qui appellatur Genesis, scriptura dicit: et uidit deus lucem quia bona est. et diuisit deus inter lucem et tenebras: et uocauit deus lucem diem, et tenebras uocauit noctem. si ergo deus uocauit diem lucem, sine dubio illi quibus dicit apostolus Paulus, fuistis aliquando tenebrae, nunc autem lux in domino, dies erant: quoniam ille qui iussit de tenebris lumen clarescere, illuminauit eos. infantes isti, quos cernitis 
		<parallelism id="1" part="1">exterius dealbatos</parallelism>
		, 
		<parallelism id="1" part="2">interiusque mundatos</parallelism>
		, qui candore uestium splendorem mentium praefigurant, cum peccatorum suorum nocte premerentur, tenebrae fuerunt. nunc autem 
		<parallelism id="2" part="1">quia mundati sunt lauacro indulgentiae</parallelism>
		, 
		<parallelism id="2" part="2">quia irrigati fonte sapientiae</parallelism>
		, 
		<parallelism id="2" part="3">quia perfusi luce iustitiae</parallelism>
		: hic est dies quem fecit dominus, exsultemus et laetemur in eo. 
		<parallelism id="3" part="1">audiat nos dies domini</parallelism>
		, 
		<parallelism id="3" part="2">audiat nos dies factus a domino</parallelism>
		: audiat, et obaudiat; ut exsultemus et laetemur in eo. quoniam, sicut ait apostolus, hoc est gaudium et corona nostra, si uos statis in domino. 
		<parallelism id="4" part="1">audite ergo nos, o nouelli filii castae matris</parallelism>
		: 
		<parallelism id="4" part="2">imo audite nos, filii uirginis matris</parallelism>
		. quoniam fuistis aliquando tenebrae, nunc autem lux in domino: ut 
		<parallelism id="5" part="1">filii lucis ambulate</parallelism>
		, 
		<parallelism id="5" part="2">filiis lucis adhaerete</parallelism>
		; atque ut hoc ipsum planius dicam, bonis fidelibus adhaerete. sunt enim, quod peius est, fideles mali. sunt fideles qui uocantur, et non sunt. sunt fideles, in quibus sacramenta Christi patiantur iniuriam: qui sic uiuunt, ut et ipsi pereant, et alteros perdant. 
		<parallelism id="6" part="1">pereunt quippe ipsi, male uiuendo</parallelism>
		: 
		<parallelism id="6" part="2">perdunt uero alios, male uiuendi exempla praebendo</parallelism>
		. uos ergo, dilectissimi, nolite talibus iungi. 
		<parallelism id="7" part="1">bonos quaerite</parallelism>
		, 
		<parallelism id="7" part="2">bonis adhaerete</parallelism>
		: 
		<parallelism id="7" part="3">boni estote</parallelism>
		. 
	</section>
	<section id="2">
		neque miremini multitudinem christianorum malorum, qui ecclesiam implent, qui ad altare communicant, qui episcopum, uel presbyterum de bonis moribus disputantem magnis uocibus laudant: per quos impletur quod congregator noster praedixit in Psalmo, annuntiaui, et locutus sum, multiplicati sunt super numerum. in ecclesia huius temporis possunt esse nobiscum: in illa uero, quae post resurrectionem futura est, congregatione sanctorum esse non poterunt. ecclesia enim huius temporis areae comparatur, 
		<parallelism id="8" part="1">habens mixta grana cum paleis</parallelism>
		, 
		<parallelism id="8" part="2">habens permixtos bonis malos</parallelism>
		; habitura post iudicium sine ullis malis omnes bonos. haec area continet messem 
		<parallelism id="9" part="1">ab apostolis seminatam</parallelism>
		, 
		<parallelism id="9" part="2">a sequentibus usque in praesens tempus bonis doctoribus irrigatam</parallelism>
		, 
		<parallelism id="9" part="3">non parum etiam inimicorum persecutione contritam</parallelism>
		; sed quod solum restat, 
		<parallelism id="9" part="4">nondum superna uentilatione purgatam</parallelism>
		. ueniet autem ille de quo reddidistis in symbolo, inde uenturus est iudicare uiuos et mortuos: et, sicut euangelium loquitur, habebit uentilabrum in manu sua, et expurgabit aream suam; et congregabit triticum suum in horreum, paleas autem comburet igni inexstinguibili. quod dico audiant et antiqui fideles. qui granum est, cum tremore gaudeat, et permaneat, et ab area non recedat. non se iudicio suo uelut a palea conetur exuere: quoniam si se uoluerit modo a palea separare, non poterit in area permanere. et cum uenerit ille qui sine errore discernit, quod in area non inuenerit, ad horreum non leuabit. incassum se de spica tunc grana iactabunt, quaecumque nunc ab area recesserunt. implebitur illud horreum, atque claudetur. quidquid extra remanserit, flamma uastabit. 
		<parallelism id="10" part="1">qui ergo bonus est, carissimi, toleret malum</parallelism>
		: 
		<parallelism id="10" part="2">qui malus est, imitetur bonum</parallelism>
		. in hac quippe area 
		<parallelism id="11" part="1">possunt in paleas grana deficere</parallelism>
		; 
		<parallelism id="11" part="2">possunt rursus grana de paleis consuscitari</parallelism>
		. quotidie fiunt ista, fratres mei: plena est uita haec suppliciis atque solatiis. quotidie qui uidebantur boni, labuntur et pereunt: et rursus qui uidebantur mali, conuertuntur et uiuunt. non uult enim deus mortem impii, tantum ut reuertatur et uiuat. audite me, grana; audite me, qui estis quod esse desidero: audite me, grana. nolite contristari de permixtione palearum: non erunt uobiscum in aeternum. quantum est hoc quod premit palea? deo gratias, quia leuis est. nos tantum grana simus, et quantacumque fuerit, non grauabit. fidelis est enim deus, qui non permittet nos tentari supra id quod possumus; sed faciet cum tentatione etiam exitum, ut sustinere possimus. audiant nos et paleae; ubicumque sunt, audiant. nolo hic sint: alloquamur eas tamen, ne forte sint. ergo audite me, paleae: quamuis, si auditis, paleae non eritis. audite ergo. prosit uobis dei patientia. granorum coniunctio, commonitio, grana uos faciat. non uobis desunt imbres uerborum dei: non sit sterilis in uobis ager dei. ergo reuirescite, granascite, maturascite. qui enim uos seminauit, spicas uult inuenire, non spinas.
	</section>
</sermon>
