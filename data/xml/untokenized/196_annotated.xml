<?xml version="1.0" ?>
<sermon id="196">
	<section id="1">
		hodiernus dies natalis domini nostri Iesu Christi nobis festus illuxit. natalis dies, quo natus est dies. et ideo hodie, quia ex hodierno crescit dies. natiuitates domini nostri Iesu Christi, duae sunt; 
		<parallelism id="1" part="1">una diuina</parallelism>
		, 
		<parallelism id="1" part="2">altera humana</parallelism>
		: ambae mirabiles; 
		<parallelism id="2" part="1">illa sine femina matre</parallelism>
		, 
		<parallelism id="2" part="2">ista sine uiro patre</parallelism>
		. quod ait sanctus Isaias propheta, generationem eius quis enarrabit? ad ambas generationes referri potest. 
		<parallelism id="3" part="1">quis digne enarret generantem deum</parallelism>
		? 
		<parallelism id="3" part="2">quis digne enarret uirginis partum</parallelism>
		? 
		<parallelism id="4" part="1">illud sine die</parallelism>
		, 
		<parallelism id="4" part="2">hoc certo die</parallelism>
		: utrumque 
		<parallelism id="5" part="1">sine humana aestimatione</parallelism>
		, et 
		<parallelism id="5" part="2">cum magna admiratione</parallelism>
		. illam primam attendite generationem: in principio erat uerbum, et uerbum erat apud deum, et deus erat uerbum. 
		<parallelism id="6" part="1">cuius uerbum? ipsius patris</parallelism>
		. 
		<parallelism id="6" part="2">quod uerbum? ipse filius</parallelism>
		. nunquam pater sine filio. et tamen qui nunquam sine filio, genuit filium. et genuit, et non coepit. sine initio generato nullum est initium. 
		<parallelism id="7" part="1">et tamen filius</parallelism>
		, 
		<parallelism id="7" part="2">et tamen genitus</parallelism>
		. dicturus est homo: quomodo genitus, et non habet initium? si genitus, habet initium: si non habet initium, quomodo genitus? quomodo, nescio. quaeris ab homine quomodo sit genitus deus? interrogatione tua laboro; sed prophetam appello: generationem eius quis enarrabit? ueni mecum ad istam generationem humanam, ueni mecum ad istam, in qua se ipsum exinaniuit formam serui accipiens: 
		<parallelism id="8" part="1">si forte uel ipsam capere possimus</parallelism>
		, 
		<parallelism id="8" part="2">si forte uel de ipsa aliquid loqui ualeamus</parallelism>
		. etenim quis capiat, qui cum in forma dei esset, non rapinam arbitratus est esse aequalis deo? 
		<parallelism id="9" part="1">quis hoc capiat</parallelism>
		? 
		<parallelism id="9" part="2">quis hoc digne cogitet</parallelism>
		? 
		<parallelism id="10" part="1">cuius mens hoc audeat perscrutari</parallelism>
		? 
		<parallelism id="10" part="2">cuius lingua audeat pronuntiare</parallelism>
		? 
		<parallelism id="10" part="3">cuius ualeat cogitatio capere</parallelism>
		? interim hoc omittamus: multum est ad nos. ut autem non multum esset ad nos, semetipsum exinaniuit, formam serui accipiens, in similitudinem hominum factus. ubi? in uirgine Maria. inde ergo aliquid loquamur, si forte possumus. 
		<parallelism id="11" part="1">angelus nuntiat</parallelism>
		, 
		<parallelism id="11" part="2">uirgo audit</parallelism>
		, credit, et concipit. 
		<parallelism id="12" part="1">fides in mente</parallelism>
		, 
		<parallelism id="12" part="2">Christus in uentre</parallelism>
		. 
		<parallelism id="13" part="1">uirgo concepit, miramini</parallelism>
		: 
		<parallelism id="13" part="2">uirgo peperit, plus miramini</parallelism>
		: post partum, uirgo permansit. generationem ergo istam quis enarrabit? 
	</section>
	<section id="2">
		dico quod uos delectet, carissimi. tres uitae sunt in ecclesia membrorum Christi: coniugalis, uidualis, uirginalis. quia ipsae uitae, ipsae pudicitiae futurae erant in sanctis membris Christi; omnes istae uitae tres attestatae sunt Christum. prima, coniugalis: quando Maria uirgo concepit, Elisabeth uxor Zachariae et ipsa conceperat; huius iudicis praeconem ferebat in utero. uenit ad eam sancta Maria, tanquam ad cognatam suam salutandam. exsultauit infans in utero Elisabeth. 
		<parallelism id="14" part="1">ille exsultauit</parallelism>
		, 
		<parallelism id="14" part="2">illa prophetauit</parallelism>
		. habes attestantem pudicitiam coniugalem. ubi uidualis? in Anna. audistis modo cum euangelium legeretur, quod esset sancta prophetissa uidua octoginta et quatuor annorum, quae septem annis uixerat cum uiro suo; frequentans templum domini, seruiens in orationibus nocte et die. et ipsa uidua agnouit Christum. 
		<parallelism id="15" part="1">uidit paruum</parallelism>
		, 
		<parallelism id="15" part="2">agnouit magnum</parallelism>
		. et ipsa attestata est. habes et 
		<parallelism id="16" part="1">in ista uitam uidualem</parallelism>
		. 
		<parallelism id="16" part="2">in Maria, uirginalem</parallelism>
		. eligat sibi quisque de istis tribus quam uoluerit. qui praeter istas esse uoluerit, in membris Christi esse non disponit. non dicant coniugatae: nos ad Christum non pertinemus. habuerunt maritos sanctae feminae. non se extollant uirgines. quanto magnae sunt, humilient se in omnibus. omnia exempla salutis proposita sunt ante oculos nostros. nemo exorbitet. nemo praeter uxorem: melius sine uxore. 
		<parallelism id="17" part="1">si pudicitiam coniugalem quaeris; habes Susannam</parallelism>
		: 
		<parallelism id="17" part="2">si uidualem; habes Annam</parallelism>
		: 
		<parallelism id="17" part="3">si uirginalem; habes Mariam</parallelism>
		. 
	</section>
	<section id="3">
		dominus Iesus homo esse uoluit propter nos. non uilescat misericordia: iacet in terra sapientia. in principio erat uerbum, et uerbum erat apud deum, et deus erat uerbum. o cibus et panis angelorum: 
		<parallelism id="18" part="1">de te implentur angeli</parallelism>
		, 
		<parallelism id="18" part="2">de te satiantur</parallelism>
		, et non fastidiunt; 
		<parallelism id="19" part="1">de te uiuunt</parallelism>
		, 
		<parallelism id="19" part="2">de te sapiunt</parallelism>
		, 
		<parallelism id="19" part="3">de te beati sunt</parallelism>
		. ubi es propter me? 
		<parallelism id="20" part="1">in diuersorio angusto</parallelism>
		, 
		<parallelism id="20" part="2">in pannis</parallelism>
		, 
		<parallelism id="20" part="3">in praesepio</parallelism>
		. propter quem? qui 
		<parallelism id="21" part="1">regit sidera</parallelism>
		, 
		<parallelism id="21" part="2">sugit ubera</parallelism>
		: implet angelos, 
		<parallelism id="22" part="1">fatur in sinu patris</parallelism>
		, 
		<parallelism id="22" part="2">tacet in sinu matris</parallelism>
		. sed locuturus est competente aetate, impleturus euangelium nobis. 
		<parallelism id="23" part="1">propter nos passurus</parallelism>
		, 
		<parallelism id="23" part="2">propter nos moriturus</parallelism>
		, 
		<parallelism id="24" part="1">ad exemplum praemii nostri resurrecturus</parallelism>
		, 
		<parallelism id="24" part="2">ante oculos discipulorum in caelum ascensurus</parallelism>
		, 
		<parallelism id="24" part="3">ad iudicium de caelo uenturus</parallelism>
		. ecce qui in praesepi iacebat, diminutus est, sed non perdidit se: 
		<parallelism id="25" part="1">accepit quod non erat</parallelism>
		, sed 
		<parallelism id="25" part="2">mansit quod erat</parallelism>
		. ecce habemus infantem Christum, crescamus cum illo. 
	</section>
	<section id="4">
		satis haec sint caritati uestrae. quia multos hic uideo propter solemnitatem, oportet ut dicam. Calendae Ianuariae uenturae sunt. christiani estis omnes; deo propitio, christiana est ciuitas. duo genera hominum hic sunt, christiani et Iudaei. non fiant illa quae odit deus: 
		<parallelism id="26" part="1">per lusum iniquitas</parallelism>
		, 
		<parallelism id="26" part="2">per iocum improbitas</parallelism>
		. 
		<parallelism id="27" part="1">non sibi faciant homines iudices</parallelism>
		, 
		<parallelism id="27" part="2">ne ueniant in manus ueri iudicis</parallelism>
		. audite, 
		<parallelism id="28" part="1">christiani estis</parallelism>
		, 
		<parallelism id="28" part="2">membra Christi estis</parallelism>
		. 
		<parallelism id="29" part="1">cogitate quid estis</parallelism>
		, 
		<parallelism id="29" part="2">cogitate quanti empti estis</parallelism>
		. postremo si uultis scire quid facitis: ego eis dico, qui faciunt. nolite ad iniuriam uestram referre, quibus ista displicent: eis dico qui faciunt, et quibus placent. uultis nosse quid facitis, et qualem tristitiam nobis ingeritis? faciunt illud Iudaei? uel sic erubescite, ne fiat. natali Ioannis, id est ante sex menses - tot enim menses inter se habent praeco et iudex -, de solemnitate superstitiosa pagana, christiani ad mare ueniebant et ibi se baptizabant. absens eram: sed, sicut comperi, per disciplinam christianorum presbyteri permoti, quibusdam dignam et ecclesiasticam disciplinam dederunt. murmurauerunt inde homines, et dixerunt quidam: quantum erat ut indicaretur nobis? 
		<parallelism id="30" part="1">si ante praemoneremur, non faceremus</parallelism>
		. 
		<parallelism id="30" part="2">ipsi praemonuissent presbyteri, non fecissemus</parallelism>
		. ecce episcopus praemonet; moneo, praedico, denuntio. 
		<parallelism id="31" part="1">audiatur episcopus iubens</parallelism>
		, 
		<parallelism id="31" part="2">audiatur episcopus monens</parallelism>
		, 
		<parallelism id="31" part="3">audiatur episcopus rogans</parallelism>
		, 
		<parallelism id="31" part="4">audiatur episcopus adiurans</parallelism>
		. adiuro per ipsum qui hodie natus est: adiuro, obstringo, nemo faciat. ego me absoluo. melius est ut 
		<parallelism id="32" part="1">monens audiar</parallelism>
		, quam 
		<parallelism id="32" part="2">tristis sentiar</parallelism>
		.
	</section>
</sermon>
