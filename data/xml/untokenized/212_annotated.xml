<?xml version="1.0" ?>
<sermon id="212">
	<section id="1">
		tractatus de symbolo tempus est ut symbolum accipiatis quo continetur breuiter, propter aeternam salutem, omne quod creditur. symbolum autem nuncupatur a similitudine quadam translato uocabulo quia symbolum inter se faciunt mercatores quo eorum societas pacto fidei teneatur. et uestra societas est mercium spiritalium ut similes sitis negotiatoribus bonam margaritam quaerentibus. haec erit caritas quae diffundetur in cordibus uestris per spiritum sanctum qui dabitur uobis. ad hanc peruenitur ex fide quae isto symbolo continetur ut credatis in deum patrem omnipotentem, inuisibilem, inmortalem, regem saeculorum, uisibilium et inuisibilium creatorem et quicquid aliud digne de illo uel ratio sincera uel scripturae sanctae auctoritas loquitur. nec ab ista excellentia dei filium separetis. neque enim sic ista de patre dicuntur ut ab illo aliena sint qui dixit: ego et pater unum sumus et de quo apostolus ait: qui cum in forma dei esset, non rapinam arbitratus est esse aequalis deo. rapina quippe usurpatio est alieni, cum illa aequalitas natura sit sui; ac per hoc quomodo non erit omnipotens filius per quem facta sunt omnia, cum etiam sit uirtus et sapientia dei de qua sapientia scriptum est quod cum sit una, omnia potest? est autem etiam ipsa natura inuisibilis, in ea ipsa forma in qua aequalis est patri. natura quippe inuisibile est uerbum dei quod in principio erat apud deum et deus erat uerbum, in qua natura etiam inmortalis omnino, id est omni modo incommutabilis manet. nam et anima humana secundum quendam modum dicitur inmortalis, sed non est uera inmortalitas ubi tanta est mutabilitas, per quam et deficere et proficere potest; unde mors eius alienari a uita dei per ignorantiam quae est in illa; uita uero eius concurrere ad fontem uitae ut in lumine dei uideat lumen, secundum quam uitam etiam uos per Christi gratiam reuiuiscitis a morte quadam cui renuntiatis. uerbum autem dei quod est unigenitus filius cum patre semper inconmutabiliter uiuit; 
		<parallelism id="1" part="1">nec deficit quia permansio non minuitur</parallelism>
		 
		<parallelism id="1" part="2">nec proficit quia perfectio non augetur</parallelism>
		. est etiam ipse rex saeculorum, uisibilium et inuisibilium creator; quia sicut dicit apostolus: in ipso condita sunt omnia in caelo et in terra, uisibilia et inuisibilia, siue sedes siue dominationes siue principatus siue potestates: omnia in ipsum et per ipsum creata sunt et omnia illi constant. sed quoniam semetipsum exinaniuit, non 
		<parallelism id="2" part="1">formam dei amittens</parallelism>
		, sed 
		<parallelism id="2" part="2">formam serui accipiens</parallelism>
		, 
		<parallelism id="3" part="1">per hanc formam serui inuisibilis uisus est, quia natus est de spiritu sancto et Maria uirgine</parallelism>
		, 
		<parallelism id="3" part="2">per hanc formam serui omnipotens infirmatus, quia passus est sub Pontio Pilato</parallelism>
		; 
		<parallelism id="3" part="3">per hanc formam serui inmortalis mortuus est, quia crucifixus est et sepultus</parallelism>
		; 
		<parallelism id="4" part="1">per hanc formam serui rex saeculorum die tertio resurrexit</parallelism>
		; 
		<parallelism id="4" part="2">per hanc formam uisibilium et inuisibilium creator ascendit in caelum, unde numquam recessit</parallelism>
		; 
		<parallelism id="4" part="3">per hanc formam serui sedet ad dexteram patris qui est brachium patris de quo dicit propheta</parallelism>
		: et brachium domini cui reuelatum est? in hac forma serui uenturus est iudicare uiuos et mortuos, in qua particeps esse uoluit mortuorum, cum sit uita uiuorum. per ipsum nobis spiritus sanctus missus est a patre et ab ipso, spiritus patris et filii, 
		<parallelism id="5" part="1">ab utroque missus</parallelism>
		, 
		<parallelism id="5" part="2">a nullo genitus</parallelism>
		, unitas amborum, aequalis ambobus. haec trinitas unus deus est, omnipotens, inuisibilis, inmortalis, rex saeculorum, uisibilium et inuisibilium creator. neque enim 
		<parallelism id="6" part="1">tres deos</parallelism>
		 aut 
		<parallelism id="6" part="2">tres omnipotentes</parallelism>
		 aut 
		<parallelism id="6" part="3">tres creatores</parallelism>
		 uel quicquid aliud de dei excellentia similiter dicitur dicimus, quia nec tres dii sed unus deus; quamuis in hac trinitate 
		<parallelism id="7" part="1">pater non sit filius</parallelism>
		 et 
		<parallelism id="7" part="2">filius non sit pater</parallelism>
		 et 
		<parallelism id="7" part="3">spiritus sanctus nec filius sit nec pater</parallelism>
		, sed 
		<parallelism id="8" part="1">ille pater filii</parallelism>
		, 
		<parallelism id="8" part="2">ille filius patris</parallelism>
		, 
		<parallelism id="8" part="3">ille spiritus et patris et filii</parallelism>
		. credite ut intellegatis, nisi enim credideritis, non intellegetis. ex hac fide gratiam sperate, in qua uobis peccata omnia dimittentur. hac enim salui eritis - non ex uobis sed dei donum est - non operibus, ne forte quis extollatur. ipsius enim eritis figmentum, creati in Christo Iesu in operibus bonis quae praeparauit deus, ut in illis ambuletis et, uetustate deposita induentes hominem nouum, sitis creatura noua, cantantes canticum nouum, hereditatem accepturi aeternam per testamentum nouum; unde etiam post istam mortem quae in omnes homines pertransiit, quae uetustati primi hominis debetur et redditur, sperate etiam in fine uestrorum corporum resurrectionem, non 
		<parallelism id="9" part="1">ad passiones dolorum, sicut resurrecturi sunt impii</parallelism>
		, 
		<parallelism id="9" part="2">nec ad gaudia carnalium desideriorum, sicut putant stulti</parallelism>
		, sed sicut apostolus ait: 
		<parallelism id="10" part="1">seminatur corpus animale</parallelism>
		, 
		<parallelism id="10" part="2">resurget corpus spiritale</parallelism>
		, ubi spiritui beatificato sic erit subditum corpus et ad omnem facilitatem mira felicitate subiectum, ut iam non aggrauet animam 
		<parallelism id="11" part="1">nec ullam quaerat refectionem</parallelism>
		, 
		<parallelism id="11" part="2">quia nullam patietur defectionem</parallelism>
		, sed maneat in aeterna uita ubi spiritui nostro cum corpore erit ipsa aeternitas uita. 
	</section>
	<section id="2">
		hunc igitur breuem sermonem de uniuerso symbolo uobis debitum reddidi. quod symbolum cum audieritis totum, istum sermonem nostrum breuiter collectum recognoscetis. nec ut eadem uerba teneatis, ullo modo scribere debetis, sed audiendo perdiscere, nec cum tenueritis scribere, sed memoria semper tenere atque recolere. quicquid enim in symbolo audituri estis, iam diuinis sanctarum scripturarum litteris continetur et omnia carptim ubi opus erat soletis audire. sed quod ita collectum et in formam quandam redactum non licet scribi, commemoratio fit promissionis dei ubi per prophetam praenuntians testamentum nouum dixit: hoc est testamentum quod ordinabo eis post dies illos, dicit dominus, dans leges meas in mentem eorum et in cordibus eorum scribam eas. huius rei significandae causa, audiendo symbolum, non in tabulis uel in ulla alia materia sed in cordibus scribitur. praestabit ille, qui uos uocauit ad suum regnum et gloriam, ut eius gratia regeneratis uobis etiam spiritu sancto scribatur in cordibus uestris ut quod creditis diligatis et fides in uobis per dilectionem operetur ac sic domino deo largitori bonorum omnium placeatis, non 
		<parallelism id="12" part="1">seruiliter timendo poenam</parallelism>
		, sed 
		<parallelism id="12" part="2">liberaliter amando iustitiam</parallelism>
		. hoc est ergo symbolum quod uobis per scripturas et sermones ecclesiasticos iam catechuminis insinuatum est, sed sub hac breui forma fidelibus confitendum et proficiendum est.
	</section>
</sermon>
