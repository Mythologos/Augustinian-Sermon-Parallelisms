<?xml version="1.0" ?>
<sermon id="199">
	<section id="1">
		<parallelism id="1" part="1">nuper celebrauimus diem quo ex Iudaeis dominus natus est</parallelism>
		: 
		<parallelism id="1" part="2">hodie celebramus, quo a gentibus adoratus est</parallelism>
		. quoniam salus ex Iudaeis: sed haec salus usque ad fines terrae. nam et illo die pastores adorauerunt, hodie magi. illis angeli, istis autem stella nuntiauit. utrique de caelo didicerunt, cum regem caeli in terra uiderunt, ut esset gloria in excelsis deo, et in terra pax hominibus bonae uoluntatis. ipse est enim pax nostra, qui fecit utraque unum. iam hinc infans natus atque annuntiatus ostenditur lapis ille angularis, iam in ipso primordio natiuitatis apparuit. duos ex diuerso parietes in se copulare iam coepit, 
		<parallelism id="2" part="1">pastores a Iudaea</parallelism>
		, 
		<parallelism id="2" part="2">magos ab oriente</parallelism>
		 perducens: ut duos conderet in se in unum nouum hominem, faciens pacem; 
		<parallelism id="3" part="1">pacem his qui longe</parallelism>
		, et 
		<parallelism id="3" part="2">pacem his qui prope</parallelism>
		. ideoque 
		<parallelism id="4" part="1">illi ipso die de proximo accedentes</parallelism>
		, 
		<parallelism id="4" part="2">de longinquo isti hodie uenientes</parallelism>
		, duos dies celebrandos posteris signauerunt, unam tamen lucem mundi utrique uiderunt. 
	</section>
	<section id="2">
		sed hodie de istis loquendum est, quos de remotis terris fides duxit ad Christum. uenerunt enim, et quaesierunt eum, dicentes: ubi est qui natus est rex Iudaeorum? uidimus enim stellam eius in oriente, et uenimus adorare eum. 
		<parallelism id="5" part="1">nuntiant et interrogant</parallelism>
		, 
		<parallelism id="5" part="2">credunt et quaerunt</parallelism>
		; tanquam significantes eos qui ambulant per fidem, et desiderant speciem. nonne alii reges Iudaeorum iam toties in Iudaea nati erant? quid est, quod iste ab alienigenis 
		<parallelism id="6" part="1">in caelo agnoscitur</parallelism>
		, 
		<parallelism id="6" part="2">in terra quaeritur</parallelism>
		; 
		<parallelism id="7" part="1">in alto fulget</parallelism>
		, 
		<parallelism id="7" part="2">in humili latet</parallelism>
		? 
		<parallelism id="8" part="1">in oriente magi uident stellam</parallelism>
		, et 
		<parallelism id="8" part="2">in Iudaea natum intelligunt regem</parallelism>
		. quis est iste rex 
		<parallelism id="9" part="1">tam paruus</parallelism>
		, 
		<parallelism id="9" part="2">tam magnus</parallelism>
		; 
		<parallelism id="10" part="1">nondum in terris loquens</parallelism>
		, 
		<parallelism id="10" part="2">iam in caelis edicta proponens</parallelism>
		? uerumtamen propter nos, quibus de scripturis suis sanctis innotescere uoluit, ipsos etiam magos quibus tam clarum signum in caelo dederat, et quorum cordibus se in Iudaea natum esse reuelauerat, prophetis tamen suis de se credere uoluit. quaerendo enim ciuitatem in qua natus erat, quem uidere et adorare cupiebant, necesse habuerunt percontari principes Iudaeorum; ut illi de sancta scriptura, quam in ore, non in corde gestabant, infideles fidelibus de gratia fidei responderent, 
		<parallelism id="11" part="1">mendaces a se</parallelism>
		, 
		<parallelism id="11" part="2">ueraces contra se</parallelism>
		. quantum enim erat, ut illis quaerentibus Christum comites fierent, cum ab eis audissent quod uisa stella eius uenirent eum adorare cupientes; ipsi eos ad Bethlehem Iudae, quam de libris diuinis indicauerant, ducerent, 
		<parallelism id="12" part="1">pariter uiderent</parallelism>
		, 
		<parallelism id="12" part="2">pariter intelligerent</parallelism>
		, 
		<parallelism id="12" part="3">pariter adorarent</parallelism>
		? nunc uero aliis demonstrato uitae fonte, ipsi sunt mortui siccitate. facti sunt eis tanquam lapides ad milliaria: uiatoribus ambulantibus aliquid ostenderunt, sed ipsi stolidi atque immobiles remanserunt. 
		<parallelism id="13" part="1">magi quaerebant, ut inuenirent</parallelism>
		: 
		<parallelism id="13" part="2">Herodes quaerebat, ut perderet</parallelism>
		: Iudaei 
		<parallelism id="14" part="1">ciuitatem nascentis legebant</parallelism>
		, 
		<parallelism id="14" part="2">tempus uenientis non intelligebant</parallelism>
		. inter 
		<parallelism id="15" part="1">magorum pium amorem</parallelism>
		, et 
		<parallelism id="15" part="2">Herodis crudelem timorem</parallelism>
		, illi euanuerunt Bethlehem demonstrantes: Christum autem qui ibi natus est, 
		<parallelism id="16" part="1">non tunc quaesitum, sed uisum postea negaturi</parallelism>
		, 
		<parallelism id="16" part="2">nec tunc infantem, sed loquentem postea necaturi</parallelism>
		. felix potius infantum ignorantia, quos Herodes persecutus est territus, quam istorum scientia quos consuluit perturbatus. illi pro Christo potuerunt pati, quem nondum poterant confiteri: isti 
		<parallelism id="17" part="1">docentis non secuti sunt ueritatem</parallelism>
		, cuius 
		<parallelism id="17" part="2">nascentis potuerunt nosse ciuitatem</parallelism>
		. 
	</section>
	<section id="3">
		magos sane ad ipsum proprie locum, ubi deus uerbum infans erat, illa stella perduxit. hic iam erubescat stultitia sacrilega, et quaedam, ut sic dicam, indocta doctrina, quae ideo putat Christum sub stellarum decreto esse natum, quia scriptum est in euangelio, quando natus est, stellam eius magos in oriente uidisse. quod uerum non esset, nec si homines sub decreto eiusmodi nascerentur: quia non sicut dei filius propria uoluntate, sed naturae mortalis conditione nascuntur. nunc autem tantum abhorret a uero, sub stellato fato natum esse Christum, ut nullum hominum ita nasci credat quisquis recte credit in Christum. sed de genituris hominum uani homines loquantur quod insipienter opinantur, 
		<parallelism id="18" part="1">negent uoluntatem qua peccant</parallelism>
		, 
		<parallelism id="18" part="2">confingant necessitatem qua peccata defendant</parallelism>
		; perditos mores, per quos in terra ab hominibus detestantur, 
		<parallelism id="19" part="1">in caelo etiam figere conentur</parallelism>
		, et 
		<parallelism id="19" part="2">a sideribus manare mentiantur</parallelism>
		: uideat tamen unusquisque eorum quemadmodum non uitam, sed familiam suam qualicumque potestate regendam putet; quandoquidem ista sentiendo seruos suos in domo peccantes uerberare non sinitur, nisi prius deos suos in caelo radiantes blasphemare cogatur. Christum tamen isti nec secundum suas uanissimas coniecturas, et 
		<parallelism id="20" part="1">non sane fatidicos</parallelism>
		, 
		<parallelism id="20" part="2">sed plane falsidicos</parallelism>
		 libros, possunt ideo putare sub stellarum decreto esse natum, quia eo nato stellam magi in oriente uiderunt. hinc enim potius Christus non sub dominatu eius, sed dominus eius apparuit; quia illa non in caelo sidereas uias tenuit, sed hominibus quaerentibus Christum uiam usque ad locum, in quo natus fuerat, demonstrauit. unde non 
		<parallelism id="21" part="1">ipsa Christum fecit mirabiliter uiuere</parallelism>
		, sed 
		<parallelism id="21" part="2">ipsam fecit Christus mirabiliter apparere</parallelism>
		: nec 
		<parallelism id="22" part="1">ipsa Christi mirabilia decreuit</parallelism>
		, sed 
		<parallelism id="22" part="2">ipsam Christus inter sua mirabilia demonstrauit</parallelism>
		. ipse enim natus ex matre, de caelo terrae nouum sidus ostendit, qui natus ex patre caelum terramque formauit. 
		<parallelism id="23" part="1">eo nascente lux noua est in stella reuelata</parallelism>
		, 
		<parallelism id="23" part="2">quo moriente lux antiqua est in sole uelata</parallelism>
		. 
		<parallelism id="24" part="1">eo nascente superi nouo honore claruerunt</parallelism>
		, 
		<parallelism id="24" part="2">quo moriente inferi nouo timore tremuerunt</parallelism>
		, 
		<parallelism id="24" part="3">quo resurgente discipuli nouo amore exarserunt</parallelism>
		, 
		<parallelism id="24" part="4">quo ascendente caeli nouo obsequio patuerunt</parallelism>
		. 
		<parallelism id="25" part="1">celebremus ergo deuota solemnitate et hunc diem, quo cognitum Christum magi ex gentibus adorauerunt</parallelism>
		; sicut 
		<parallelism id="25" part="2">celebrauimus illum diem, quo natum Christum pastores ex Iudaea uiderunt</parallelism>
		. ipse enim dominus deus noster elegit apostolos ex Iudaea pastores, per quos congregaret saluandos etiam ex gentibus peccatores.
	</section>
</sermon>
